De middeleeuwen op straat De laat-middeleeuwse Spittaalstraat 1 De archeologische begeleiding van de rioolvervanging in de Spittaalstraat in Zutphen Michel Groothedde & Dineke van Krimpen Zutphense Archeologische Publicaties 20 Gemeente Zutphen , Sector ruimte , afdeling BMA/Archeologie Vijfmorgenstraat 106 , 7204 NJ Zutphen . 
archeologie @ zutphen.nl Zutphense Archeologische Publicaties 20 Michel Groothedde en Dineke van Krimpen De middeleeuwen op straat 1 De archeologische begeleiding van de rioolvervanging in de Spittaalstraat in Zutphen Ciscode : 15220 1 De middeleeuwen op straat 1 De archeologische begeleiding van de rioolvervanging in de Spittaalstraat in Zutphen Inhoud Algemene opgravingsgegevens en situering van het onderzoek 3 1 . 
Reden van onderzoek en werkwijze 4 2 . 
De vraagstelling 5 3 . 
De historische ontwikkeling 5 4 . 
De archeologische waarnemingen en documentatie in het riooltracé van de Spittaalstraat . 
6 4.1 De profielen 6 4.2 Een 13e-eeuwse muur 7 4.3 De straten 8 4.4 Een houten constructie 10 4.5 De waterput 13 4.6 De Buiten Spittaalpoort 14 4.7 . 
Vondsten 14 5 . 
Conclusies 15 6 . 
Literatuur 17 7 . 
Colofon 17 8 . 
18 Zutphense Archeologische Publicaties 2 Gemeente : Zutphen Plaats : Zutphen Toponiem : Spittaalstraat 2003 , Rioolvervanging code : SP ’ 03 Coördinaten : x 210.275 y 461.500 x 210.637 y 461.400 x 210.750 y 461.337 Archis-code : 15220 Periode van opgraving : 25 maart t/m 26 mei 2003 Opdrachtgever : Gemeente Zutphen Uitvoerder : gemeente Zutphen , Sector Ruimte , BMA , afd . 
archeologie Vijfmorgenstraat 106 , 7204 NJ Zutphen Opgravingsleiding : drs M.Groothedde , G.W . 
van Krimpen Aantal uitgegeven putnummers : n.v.t . 
Aantal uitgegeven spoornummers : n.v.t . 
Aantal uitgegeven vondstnummers : 124 Documentatie bevindt zich v.a . 
mei 2005 in het Stads- en Streekarchief Zutphen , Spiegelstraat 13-17 , 7201 KA Zutphen Vondstmateriaal bevindt zich v.a . 
mei 2005 in het Gemeentelijk depot voor bodemvondsten , Dieserstraat 11 , 7201 NA Zutphen 3 De middeleeuwen op straat 1 . 
De archeologische begeleiding van de rioolvervanging in de Spittaalstraat in Zutphen 1 Reden van onderzoek en werkwijze Vanaf eind maart tot en met mei 2003 werd in de Spittaalstraat het hoofdriool vervangen . 
De rioolvervanging en herbestrating vormden een onderdeel van de economische en esthetische revitalisering van de Spittaalstraat . 
In dat kader werden ook veel woningen en winkelpanden gerenoveerd en de brug over de droge gracht bij de Walstraat gerestaureerd ( ‘ Kroningsbrug ’ genoemd vanwege de bouw in 1874 , het 25-jarig ambtsjubileum van Willem III ) . 
Veel leegstaande panden kregen een nieuwe winkel- en/of woonbestemming . 
Aangezien het een middeleeuwse uitloopstraat betreft , was er aanleiding de vernietigende ingreep van een nieuw diepliggend riool archeologisch te begeleiden . 
De werkzaamheden boden hiermee gelegenheid de kennis van dit deel van de stad te vergroten . 
Uit de stand van onderzoek op dat moment bleek dat er bijzonder weinig over dit stadsdeel bekend is . 
Een uitvoerig , op zichzelf staand archeologisch onderzoek is bij deze werkzaamheden niet mogelijk , omdat de kosten niet in verhouding staan tot het rendement . 
De straat zou bovendien te lang open liggen met alle economische gevolgen voor de middenstand van dien . 
Ook de kabels , leidingen en andere ondergrondse infrastructuur vormden een risicovolle factor bij archeologisch onderzoek . 
In het stadium voorafgaande aan de werkzaamheden waren reeds principeafspraken gemaakt over de archeologische begeleiding tussen de medewerkers van de afdeling Wegen , Water , Groen van de gemeente en de gemeentelijk archeoloog . 
Direct voorafgaande aan de werkzaamheden werd met de uitvoerder van de fa . 
Jaartsveld overlegd ; de belangen van beide zijden werden toegelicht en er werden afspraken gemaakt . 
Er werd overeengekomen dat de medewerkers van de afdeling archeologie de vervanging visueel zouden begeleiden en indien nodig de gelegenheid zou worden gegeven hun onderzoek in de rioolsleuf te doen , onder het voorbehoud dat nooit onnodig oponthoud zou worden veroorzaakt . 
Tevens dat , wanneer de situatie daartoe aanleiding zou geven in uitzonderlijke gevallen , de uitvoerder de medewerkers de gelegenheid en tijd zal geven voor een uitgebreid onderzoek ( deze situatie heeft zich , achteraf gezien , tijdens deze begeleiding niet voorgedaan ) . 
Dit laatste zou zeker aan de orde zijn geweest als de sleuf was doorgetrokken door de Buiten Spittaalspoort . 
De werkzaamheden bestonden uit observeren , fotograferen , het schaven van profielen en in enkele gevallen het tekenen ervan en verzamelen van zoveel mogelijk vondsten . 
Er was dagelijkse aanwezigheid van een medewerker van Archeologie ( tevens opsteller van de dagverslagen en medeopsteller van het eindverslag ) en ook de gemeentelijk archeoloog was regelmatig aanwezig , zeker als er iets bijzonders of ingewikkelds aan het licht kwam . 
De waarnemingen werden in dagverslagen vastgelegd . 
Door tijdsdruk en soms instabiliteit van de grond : instortingsgevaar ( bijvoorbeeld veroorzaakt door eerdere werkzaamheden , wateroverlast e.d . ) , was er weinig gelegenheid voor het vastleggen in tekening ; uit aantekeningen , metingen , foto ’ s en de verzamelde vondsten werd het beeld opgebouwd . 
Wel is regelmatig een nauwkeurige stratigrafie van lagen opgemeten , gefotografeerd en beschreven in de dagverslagen . 
Door het observeren van de werkwijze van de rioolwerkers konden sommige bezigheden efficiënter ingedeeld worden , waardoor tijdwinst werd geboekt , bijvoorbeeld door het benutten van schafttijden en stagnatie van aan- en afvoer van materieel . 
Ook kon informatie vergaard worden wanneer aan het eind van de dag de werklieden vertrokken waren ; in overleg met de voorman en na zijn toestemming ( omdat men dan alleen werkt ) , kon dan langer in de sleuf gewerkt worden . 
4 Door de lengte van het opgravingstracé was plaatsbepaling d.m.v . 
coördinaten niet praktisch , daarom werden deze alleen gebruikt voor het aanduiden van het project in z'n geheel ( begin- , midden- en eindcoördinaat ) ; plaatsbepaling in de rioolsleuf zelf werd ondervangen door te relateren aan de huisnummering . 
Foto ’ s werden altijd voorzien van een extra opname van de situering ten opzichte van de bebouwing . 
Ten overvloede werd op delen van de Grootschalige Basiskaart , die deze percelering laat zien , gemarkeerd waar foto 's werden genomen en vondsten gedaan . 
In een groot deel van het riooltraject liepen verstoringen daar waar het vorige riool en een gasbuis aangelegd waren ; de ingravingen hiervan zijn in tal van dwarsprofielen duidelijk te zien , zie afbeelding 2 . 
Door een misverstand met de uitvoerder is een gedeelte van het werk niet begeleid , dit is het gebied tussen huisnummer 70 en 63A . 
Bij pand nr . 65 werd de begeleiding weer hervat . 
Afbeelding 2 . 
Hoewel de Spittaalstraat een kromming vertoont ( en daardoor van richting verandert ) zijn de langsprofielen consequent NO en ZW genoemd om de terminologie niet te complex te maken . 
2 De vraagstelling Van de Spittaalstraat was weinig bekend . 
De straat bestond met zekerheid vanaf de 13e eeuw . 
De eerste vermelding heeft betrekking op het aldaar gevestigde klooster Spittaal in 1268 . 
De vraagstellingen waren : - Wanneer is de straat aangelegd ? 
- Is het een dijk , zoals lang verondersteld werd ? 
- Wanneer vonden de ophogingen plaats ? 
- Zijn er middeleeuwse straatplaveisels aantoonbaar , zoals in grote delen van de stad aangetroffen zijn ? 
- Zijn er bijzondere werken in de straat aanwezig ( putten , goten ) ? 
- Geven mobiele vondsten inzicht in de mate van ‘ verstedelijking ’ van de straat ? 
3 De historische ontwikkeling De Laarstraat , de noordelijker gelegen uitvalsweg naar het oosten , kende reeds bewoning in de vorm van lintbebouwing langs de straat vanaf het begin van de 13e eeuw . 
Vanaf het begin van de Laarstraat takte een straat naar het zuidoosten af richting de Emmerikse weg : de Polsbroek . 
Deze straat zal de oudste route naar het zuiden zijn geweest en liep in een kaarsrechte lijn door het broek . 
Behalve de Laarstraat/Polsbroek ontstond vanuit de oude stad een tweede uitvalsweg naar het oosten en zuiden , achter de dijk van de ( huidige ) Tadamasingel : de Spittaalstraat . 
In de 13e-eeuwse stadsommuring was een poort opgenomen die vanaf de Zaadmarkt via de Pelikaanstraat naar de nieuwe straat voerde . 
De Spittaalstraat werd een zelfstandige route naar het zuiden , via de Emmerikse weg . 
De Spittaalstad , noordoostelijk grenzend aan de Spittaalstraat , is ten opzichte van de binnenstad een laaggelegen gebied variërend van +6,50 tot +9.00 m NAP ( de binnenstad ligt op ca . 
+8.00 tot +12.00 m NAP ) , dit lage gedeelte staat al sinds de late middeleeuwen bekend als de Polsbroek . 
De monding van de Berkel lag tot in de 13e eeuw ter plaatse van de Spittaalstad , ongeveer bij de Walstraat en er was mogelijk een tweede monding aan het einde van de Spittaalstraat , nu 5 de Hoofdgracht . 
De IJssel stroomde toen door Helbergen , langs de Emmerikse weg , via de huidige Vispoortgracht westelijk om de binnenstad heen ( langs de Waterstraat , Barlheze en Stationsplein , over de Mars ) . 
De IJssel schampte dus de Tadamasingel-Spittaalstraat . 
Na de rivierverlegging van 1357 werd deze IJsselloop een dode riviermeander . 
Kleiige afzettingen in de Polsbroek zouden afgezet kunnen zijn door de IJssel in de Romeinse tijd , zoals dat voor het dal van de Ooyerhoekse laak is aangetoond . 
Nieuwe waarnemingen ( bijv . 
Douwesplaats ) , tonen aan dat de kleipakketten tot in de 13e eeuw gevormd zijn1 . 
Omstreeks 1225 werd de Berkel in opdracht van de Gelderse graaf door de zandrug van de binnenstad heen gegraven . 
De Berkel werd gestuwd om op het vervalpunt naar het IJsseldal ( huidige Overwelving ) een stelsel watermolens te laten functioneren . 
Teneinde deze stuwing mogelijk te maken , moesten alle laaggelegen gronden ten oosten van de zandrug bedijkt en afgeschermd worden van het Berkelwater . 
Deze bedijking ter plaatse van de Berkelsingel , Graaf Ottosingel en Tadamasingel is toen ontstaan . 
In de late middeleeuwen wordt deze dijk aangeduid als de Ruwersdijk . 
De Hoofdgracht zal toen als Berkelarm afgedamd zijn en nog als wetering hebben gefungeerd . 
De dode Berkelarm in de Polsbroek en Walstraat ging als stadsgracht functioneren . 
Omstreeks 1250 vestigden zich aan de nieuwe straat broeders in de orde van de Heilige Geest in een klooster : het Spittaal . 
De naam ( hospitaal , gasthuis ) verwees naar de functie die het had : verzorging van zieken en onderdak bieden aan reizigers ( pelgrims ) . 
De ligging , buiten de stadsmuur , op de pelgrimsroute naar het zuiden , was niet vreemd , ook in andere steden ontstonden gasthuizen aan de uitvalswegen . 
Bovendien zullen de broeders een belangrijke rol hebben gespeeld bij de ontginning en inrichting van het lage gebied binnen de omdijking . 
Het klooster lag ongeveer tussen Spittaalstraat 1 en 15 . 
Omstreeks 1310 wordt het klooster omgevormd tot een begijnhuis met zusters uit de gegoede Zutphense families als bewoonsters . 
In 1373 worden de oude kloostergebouwen in de Spittaalstraat verkocht en is het begijnhuis Het Spittaal verplaatst naar de Zaadmarkt . 
Een ander opvallend complex in de laat-middeleeuwse Spittaalstraat was het in1478 gestichte Hackforthofje . 
De Hackforts Armenhuisjes ( acht in totaal ) stonden op het perceel Spittaalstraat 91 en zijn in juni 2005 archeologisch onderzocht ( zie Zutphense Archeologische Publicaties 17 ) . 
Voor zover relevant zullen resultaten van dat onderzoek ter sprake komen . 
4 De archeologische waarnemingen en documentatie in het riooltracé van de Spittaalstraat . 
4.1 Profielen Al in het begin ( nabij de Walstraat ) viel op dat de NO- en dwarsprofielen verschilden van de ZW-profielen , waarbij de scheiding vaak exact op de overgang van dwars- naar ZW-profiel lag ( zie afbeelding 3 ) . 
Ook verschilden de profielen in het verloop van de straat onderling zeer . 
De NO-profielen vertoonden beduidend meer verschillen dan de ZW-profielen die vooral in het begin vaak dikke pakketten zand vertoonden . 
Het dwarsprofiel vertoonde soms het beeld van een rechthoek met horizontaal verlopende ophogingslagen , dan weer onregelmatige en af en toe diagonaal verlopende ophogingslagen ( zie afbeelding 4 ) , dit vooral in het deel aan het einde van de straat . 
Wel werd in het dwarsprofiel meerdere keren gezien dat in de onderste 45-50 cm van de sleuf de ophogingslagen wel doorliepen tot in het ZWprofiel ; zowel in het begin als ook aan het eind van de straat , onder de keienstraatjes . 
Dit lijkt er op te duiden dat op een zeker moment het terrein over de volle breedte van de straat min of meer vlak was en voorzien van een keienbestrating . 
Gezien de diepte van bijna twee en een halve meter voor de diepste keienbestrating moet dit in de vroegste periode van het bestaan 1 Douw ’ 05 , Duurland , Fermin , Groothedde ; in voorbereiding . 
6 Afbeelding 3 . 
Dwarsprofiel t .h.v . 
nr . 10 Afbeelding 4 . 
Dwarsprofiel t. h.v . 
nr . 108 van de straat , dat wil zeggen in de 13e eeuw , geweest zijn . 
Daarna vonden er in twee fasen ophogingen plaats . 
Eerst aan de even zijde van de straat , daarna verbreed aan de oneven zijde . 
De aard van het ophogingsmateriaal verschilde sterk . 
Ter hoogte van nr . 65-67 vertoonde het NO-profiel een duidelijke puinlaag , op ± 50 cm onder straatniveau , deze bevatte veel daktegels en baksteen . 
In het voorafgaande gedeelte van de al dichtgestorte nieuwe rioolsleuf ( die niet door de medewerkers van Archeologie is gezien door een misverstand met de uitvoerder ) was nog te zien dat deze puinlaag enige panden terug al aanwezig was . 
4.2 Een 13e-eeuwse muur Ter hoogte van de overgang van nr . 13A/15 werd een zware fundering van een gebouw aangetroffen , die dateert uit de late 13e eeuw of vroege 14e eeuw . 
Het is daarmee het oudste bakstenen gebouw ( huis ? ) 
dat in dit stadsdeel bekend is . 
Mogelijk was het een vleugel van het klooster Spittaal . 
Dit is althans de enige geschikte kandidaat voor vroege baksteenbouw in de Spittaalstraat . 
De in de literatuur veronderstelde ligging van dit klooster aan het begin van de straat ( Spittaalstraat 1-3 ) moet dan worden verlaten.2 Het is zelfs zeer waarschijnlijk dat het klooster een behoorlijke omvang had , zoals dat gebruikelijk is bij dit soort kloosters ( o.a . te Delft , een in 1985 opgegraven hospitaalklooster van zeker 40 x 40 meter bebouwing ) . 
De aangetroffen muur heeft onderaan twee versnijdingen van een halve steen . 
De 5-lagenmaat is 44 cm. , de steenformaat is 27,5/28 x 12/14 x 8 cm . 
De muur maakt ter hoogte van nr . 15 een Afbeelding 5 . 
Fundering ter hoogte van nr . 13A/15 2 Afbeelding 6 . 
Idem Doornink-Hoogenraad 1983 , 13 , 23 en kaartbijlage 7 klein halfsteens sprongetje dat aan een hoekverzwaring of steunbeertje doet denken . 
De rooilijn van de funderingsmuur ligt drie meter uit de gevel en geert halverwege het deel dat werd gezien naar het midden van de straat en verloopt dan verder er evenwijdig aan . 
Op de kadastrale minuut van 1823 en 1832 is duidelijk te zien dat dit grote vooruitstekende pand er nog gestaan moet hebben . 
oorspronkelijke De straat snoert duidelijk in ter rooilijn hoogte van de aangetroffen muur . 
Het pand stond in 1832 kadastraal bekend als F 2020 . 
De historie van het pand gaat terug tot in de vroege 15e eeuw . 
Het was in de late middeleeuwen de herberg Het Bonte Schaap . 
De vroegst bekende achteruitgezette gegevens dateren echter van ruim na rooilijn de verkoop van de Spittaalpanden in 1373 dus een kloosteroorsprong is aangetroffen daarmee niet uitgesloten . 
funderingsmuur Kort na 1878 werd de Spittaalstraat verbreed , vanaf pand nr.13 is te zien dat de rooilijn naar achteren is gelegd . 
Het oude pand is dus toen gesloopt . 
De huidige panden Spittaalstraat 13 t/m 19 kwamen Afbeelding 7 . 
Detail Grootschalige Basiskaart 2002 ( bewerkt ) eerst na ca . 
1880 tot stand . 
Het is echter niet uitgesloten dat zich nog oud muurwerk bevindt in het bestaande pand nr . 13 . 
De rooilijn van de gevonden funderingsmuur ligt exact in het verlengde van die van de panden 1-11 . 
4.3 Straten De werkzaamheden werden begonnen aan de stadszijde , ter hoogte van de kruising met de Walstraat , waar onder een dik zandpakket van ± twee meter de eerste ophogingslaag in de vorm van een zandige kleilaag met mestkluitjes werd aangetroffen . 
Dit was het begin van een wisselend beeld van ophogingen en straatniveaus . 
Afbeelding 8. kluit grond met stammetjes In zowel de Laarstraat als de Spittaalstraat zijn wegdekken van elzenhouten stammetjes uit de 13e eeuw aangetroffen . 
Deze wegdekken worden op tal van plaatsen in Zutphen gevonden en ze dateren altijd uit ca . 
1200 tot begin 14e eeuw . 
Ze werden aangebracht om de grondophogingen in de stad af te dekken en de wegen begaanbaar te maken . 
Dit bijzondere fenomeen komt in Nederland slechts in Zutphen op zo ’ n grote schaal voor . 
Het is goed mogelijk dat de grote hoeveelheden elzenhout voor deze bestratingen uit het naastgelegen Polsbroek afkomstig waren , dat voor de ontginning een elzenbroekbos geweest zal zijn . 
De eerste houtresten werden aangetroffen ter hoogte van pand nr . 3 . 
Bij nr . 5 , op ± 2,10 m onder straatniveau , werden duidelijk stammetjes ( elzen ) gezien ( afbeelding 8 ) , ongeveer 4 cm in doorsnee en overwegend in dwarsrichting liggend ; daarmee de eerste aanwijzing voor een wegdek . 
De diepte doet vermoeden dat het om een 13e dan wel vroeg 14e-eeuwse straat ging . 
8 Ter hoogte van nr . 11 werd in een cluster stammetjes een bijna-steengoedscherf gevonden . 
Dit is de enige dateerbare vondst die een datering van de straat rond 1300 doet vermoeden . 
Helaas blinken de ophogingen uit door afwezigheid van dateerbare scherfvondsten . 
Uit de ophogingslaag met houtresten werden slechts enkele lederfragmenten en een geglazuurde daktegel gevonden . 
Het was niet mogelijk de stammetjes in situ te fotograferen , maar afbeelding 8 laat de nog intacte samenhang zien in een los gegraven kluit uit de sleuf . 
Ook werden in dit gedeelte van de straat al regelmatig losse keitjes waargenomen in het niveau van de houtresten en in de stort . 
In het NO-profiel , ter hoogte van nr . 26A , werd een clustertje gevonden op ± 2,10 m onder het wegdek ; als samenhangende laag ( straatje ) worden de keitjes voor het eerst gezien aan de andere zijde van de kruising met de Lieveheersteeg , aan de overzijde , in het NO-profiel . 
Ter hoogte van Spittaalstraat 29 ligt de onderste keienstraat op –2.45 tot –2.50 diepte en de bovenste op –1.70 tot –1.80 m diepte . 
Het onderste niveau , in een blauwgrijzige laag op –2.45 meter , zou samen kunnen hangen met de eerder waargenomen houten straatresten aan het begin van de straat . 
Het zou dus om het oudste straatniveau van de Spittaalstraat kunnen gaan maar ook hier ontbreken dateerbare vondsten . 
Uit het niveau van de bovenste keienstraat , die tot in het dwarsprofiel gezien is , is een fragment van 14e-eeuws Siegburg steengoed afkomstig . 
Meer naar het eind van de straat zijn diverse malen de twee niveaus keienbestratingen aangetroffen , vanaf Spittaalstraat 98 tot de kruising Tadamasingel ; vlakbij de kruising lagen de twee niveaus ± 45 tot 50 cm boven elkaar ; de diepste keienstraat lag op –1.85 tot –1.90 diepte ( zie afbeelding 25 ) . 
Mogelijk dat ook deze keienstraten dezelfde zijn als de eerder waargenomen straatniveaus die weliswaar dieper zijn aangetroffen maar het huidige straatniveau van de Spittaalstraat loopt naar de Tadamasingel juist een kleine halve meter af ten opzichte van de kruising met de Lieveheersteeg . 
In dat geval liggen de keienstraten min of meer op gelijke hoogte . 
Op diverse plaatsen was te zien dat de keienstraten over de hele breedte van de straat van het ZW- naar het NO-profiel doorliepen . 
Dit betekent dat op het tijdstip van aanbrengen van de bestrating de hele breedte van de straat op gelijke hoogte lag . 
Dit lijkt strijdig met de eerder geconstateerde scheiding van grondophogingen in de lengteas van de straat . 
Hierover later meer . 
In de stadsrekeningen worden regelmatig betalingen vermeld van vrachten keien . 
In de overrentmeesterrekening van 1393 van Dirc van der Walle ( zie afbeelding 9 ) is onder de post Afbeelding 9 . 
“ Van menigerhande onraet ” te zien dat Meyster Henri Stratemaker in Rynen 161 ton aan “ keselinx ” heeft ingekocht waar de stad een gulden per ton voor betaalde ( met de vermelding dat er op dat moment 32 groten in een gulden gaan ) en dat het geheel resulteert in de somma van 38 pond en 15 sc ( hellingen ) .3 Afbeelding 10 . 
In 1380 verantwoordt dezelfde overrentmeester , niet onder een speciale post ( zie afbeelding 10 ) , de uitgave van 20 sc ( hellingen ) voor de betaling van een stratenmaker : 1 molder rogge4 . 
Waarom deze man in natura betaald wordt weten we niet , maar het is natuurlijk een 3 4 Handschriftencollectie Gerhard Kreijnck , archiefnr . 
141 , inv . 
nr . 15 , 14 In Oost Nederland de inhoudsmaat voor graan ; vermoedelijk de hoeveelheid die men in één keer liet malen 9 wederzijdse overeenkomst en zal voordeel gehad hebben boven klinkende munt . 
Misschien was het voor de man voor een deel handel of was de rogge ook geschikt als zaaigoed , wie zal het zeggen.5 Nog een andere vorm van wegdek werd gevonden ter hoogte van nr . 43 : takkenbossen . 
In het NO-profiel , op ± 1,50 m onder straatniveau ( zie afbeelding 11 en 12 ) en in het dwarsprofiel ter hoogte van nr . 45A waar veel hoger , op het niveau vlak onder de oude gasbuis , een laagje werd aangetroffen . 
In het ruim twee meter hoge geschaafde NO-profiel werden geen andere vormen van “ bestrating ” aangetroffen . 
Ook hier ontbreken dateerbare vondsten . 
Afbeelding 11 en 12 . 
NO-profiel met het takkenbossen ” wegdek ” In het algemeen kan gesteld worden dat de diverse aangetroffen straatniveau ’ s tussen –2.45 en –1.40 diepte ouder zijn dan laat 15e-eeuws . 
Dit is gebleken uit het archeologische onderzoek op het perceel Spittaalstraat 91 ( Hackforts Armenhuisjes ) . 
Uit de profielgegevens bleek duidelijk op het moment van de stichting van het Hackforthofje in 1478 het maaiveld hooguit 60 centimeter lager lag dan tegenwoordig . 
Dat houdt in dat dieper liggende straatniveaus ouder zijn dan ca . 
1478 . 
Het profiel op de rooilijn van de straat toonde ophogingen vanaf +5.60 NAP ( - 2.50 diep ) . 
Dit lijkt te corresponderen met de diepst waargenomen keienstraat . 
De ophogingspaketten tussen +5.60 en +7.30 NAP in dit profiel op de straatrooilijn , liggen onder een aflopend talud richting binnenterrein . 
Dit lijkt de theorie dat de Spittaalstraat een opgehoogd dijklichaam is te ondersteunen . 
4.4 Een houten constructie In bijna het hele verloop van de Spittaalstraat dook nog een ander fenomeen op , een houten Afbeelding 13 . 
NO-profiel ter hoogte van nr . 15 : rechts , in het verlengde van de aangetroffen funderingsmuur , de eerste planken die gezien werden 5 Handschriftencollectie Gerhard Kreijnck , archiefnr . 
141 , inv.nr . 
15 , 6 v. 10 constructie die vanaf het begin ( toen nog niet als zodanig herkend ) tot aan het einde van de straat werd waargenomen ; deze bestond uit aangepunte eikenhouten staanders en twee horizontaal daaraan , boven elkaar , bevestigde planken . 
Het eerste werd een staander gezien , in het NO-profiel ter hoogte van nr . 5 , zonder samenhang met enig ander materiaal . 
Daarna volgden , vanaf pand nr . 15 , met grote regelmaat , resten van planken en houten staanders ; eerst in het NO-profiel van de sleuf later meer in het midden om ter hoogte van nr . 70 in het ZW-profiel verder te lopen . 
Bij nummer 15 lijken de planken en palen aan te sluiten op ( in het verlengde te liggen van ) de bakstenen muur van het mogelijke Spittaalklooster ( zie afbeelding 13 ) . 
In de tweede helft van de straat worden keien en bakstenen tegen de zuidzijde van de planken gezien . 
eiken staander Afbeelding 14-17 planken kiezels en baksteen De “ beschoeiingsconstructie ” zoals aangetroffen in het zuidwest-profiel , ongeveer halverwege de Spittaalstraat . 
De constructie laat zich niet eenvoudig duiden ; een mogelijkheid is dat we hier te maken hebben met een ingestorte zijl , een afwateringsgoot , als onderdeel van de straat . 
Hiertegen pleit de consequente hoek waaronder de planken zijn geplaatst ; het lijkt geen ingestorte afdekking maar een zo bedoelde stand . 
Een andere mogelijkheid is dat er een tegenhanger is geweest en de twee de functie hadden het ( keien ) straatje op z ’ n plaats te houden , zoals ook gezien is bij de constructies van de houten straten in de binnenstad . 
Bij het vrijleggen van een deel van het keienstraatje ter 11 hoogte van nr . 104 werd duidelijk een bolling waargenomen , zoals tot op de dag van vandaag straten worden aangelegd : met een bolling overdwars . 
zijaanzicht ± 110 cm dwarsdoorsnede ? 
cm . 
afbeelding 18 . 
Schetsmatige weergave van de constructie van de bovenste keienstraat met rechts de veronderstelde dwarsdoorsnede Hiertegen pleit het feit dat keienstraten weinig neiging tot afglijden hebben , tenzij het te bedekken oppervlak erg smal is , een slappe ondergrond heeft of hoger ligt dan de omgeving ( bijv . 
een dijkje ) . 
Een tegenligger van de constructie is echter niet waargenomen ; wel , ter hoogt van nr . 31 , een staander in het tegenoverliggende profiel binnen een ( lengte ) afstand van ± vijf meter . 
Als er een tegenligger zou hebben bestaan zou deze mogelijk in de vijftiger jaren verwijderd kunnen zijn toen het vorige riool werd aangelegd ; want met de werkzaamheden van 2003 werd in een groot deel van de straat het oude traject gevolgd . 
Restanten van een tegenligger zouden mogelijk nog wel in de verst van de stad liggende helft van de straat kunnen liggen , in het deel tussen de nieuwe rioolsleuf en de huizenwand . 
Afbeelding 19 . 
“ Binnenzijde ” houten constructie t.h.v . 
nr . 58 Afbeelding 20 . 
Zijaanzicht , van buiten af , t.h.v . 
nrs . 
58/60 Afbeelding 21 . 
Keienstraatje schuin van boven , t.h.v . 
nrs . 
58/60 12 Een derde mogelijkheid is dat de houten constructie een beschoeiing is . 
Hiervoor pleit de versteviging met de keien en bakstenen aan één zijde . 
In dat geval zou de constructie een fase in het ophogen van de straat kunnen zijn . 
Mogelijk hangt de beschoeiing samen met de tweedeling van ophogingen in de lengteas van de straat ; en mogelijk ook toen de straat nog een waterkerende functie had . 
Van een aantal staanders en planken werden monsters opgestuurd voor dendrochronologisch onderzoek . 
De resultaten gaven echter geen houvast : van de planken kon geen enkele datering gegeven worden en van de vijf staanders die in aanmerking kwamen en gedateerd werden , liepen de uitkomsten zeer uiteen : van ca . 
1300 tot 1510 . 
Uit niets blijkt dat de palen en plankenbeschoeiing gefaseerd en over een zo lange tijdspanne zijn aangebracht . 
Het lijkt op een fenomeen dat in een fase tot stand kwam . 
Mogelijk dat voor dit bouwsel veel oud hout is gebruikt en dat de jongste paal het fenomeen dateert : begin 16e eeuw . 
Het gebruik van oud hout in jongere constructies is op zichzelf niet vreemd en ook bekend uit bouwhistorisch onderzoek in Zutphen . 
Zoals onder het kopje “ Straten ” al werd vermeld , lijken de beide keienbestratingen de volle breedte van de middeleeuwse uitvalsweg te beslaan ; de beschoeiing bevindt zich in het niveau vlak onder de bovenste keienlaag en daaronder , dus tussen de twee keienstraten in . 
Het lijkt erop dat de staanders en de planken een “ rooilijn ” in de oostelijke zijde van de straat volgden . 
Uit de diepteligging van de afdekkende en samenhangende keienstraat ( - 1.45 m onder de huidige straat ) blijkt echter dat het fenomeen ouder moet zijn . 
Het maaiveld lag immers rond 1478 al op hooguit –0.60 m onder de straat.6 In dat geval zouden dan de twee jongere dateringen van de palen niet betrouwbaar zijn . 
Weliswaar hadden deze twee monsters de minste jaarringen ( 32 en 36 ) toch lag de waarschijnlijkheid van de uitkomst op een betrouwbaar niveau ( 99,990 % ) . 
Het wordt een ander verhaal als het om een zijl gaat die vanuit hoger niveau is ingegraven en lange tijd in gebruik is geweest . 
4.5 Waterput Afbeelding 22 . 
Waterput met koepelgewelf Halverwege de Spittaalstraat ( ter hoogte van het naamloze dwarsstraatje aan de westzijde van de straat ) , op de hoek van het pand nr . 54A , werd vijf meter uit de gevel de koepel van een oude bakstenen waterput geschampt . 
Het was niet mogelijk de put aan een nader onderzoek te onderwerpen . 
De put lag in de zijwand van de rioolsleuf en kon verder ongemoeid worden gelaten . 
Er zijn daarom weinig gegevens . 
Mogelijk is de put 17e-eeuws toen veel openbare putten door de stad zijn aangelegd en er per straat of wijk putmeesters werden aangesteld . 
De koepel wijst er op dat er , mogelijk in tweede instantie , een stadspomp op gestaan heeft . 
In de toekomst is onderzoek nog altijd mogelijk want de put is , zoals gezegd , gespaard gebleven . 
6 Fermin , Groothedde en Krijnen 2005 ( ZAP 17 ) . 
In 1478 werd het Hackforthofje gebouwd op een archeologisch vastgesteld maaiveld dat 60 cm onder de huidige straat lag . 
13 4.6 De Buiten Spittaalpoort De rioolvervanging eindigde ter hoogte van de Tadamasingel tussen Spittaalstraat 108 en 110 . 
Dit is het punt op slechts enkele meters van de plaats waar tot 1877 de Buiten Spittaalpoort stond . 
De poort wordt voor het eerst in 1393 vermeld.7 Het was een eenvoudig vierkant poorthuis met spitsboogvormige doorgang en een tentdak . 
Op de poort sloot , aan de zijde van de Tadamasingel , een bakstenen ommuring aan die in de laatste decennia van de 15e eeuw tot stand kwam . 
De poortfundering is ongemoeid gebleven bij dit project . 
Al eerder echter is een riool door de poort aangelegd naar de kruising Spittaalstraat Tadamastraat – Graaf Ottosingel . 
In hoeverre de poortfundering daarbij is beschadigd is onbekend . 
Op enkele decimeters diepte is een vlak aangelegd in verband met de herbestrating . 
Daarin werd wel veel slooppuin van de poort waargenomen . 
Ook de rioolverstoring werd gezien en die lijkt min of meer door de poortopening te zijn Afbeelding 23 . 
Ligging van de Buiten Spittaalpoort aangelegd . 
Wel is bij dit project de gelegenheid te baat genomen om bij de herbestrating de ligging van de poort te markeren in gele stenen ( zie afbeelding 24 ) . 
Ook werd voor de deur van Spittaalstraat 110 een toelichtende hardstenen informatieplaat aangebracht . 
Afbeelding 24 . 
Markering van de Buiten Spittaalpoort in de bestrating 4.7 Vondsten Dit project heeft betrekkelijk weinig vondsten opgeleverd . 
De oudste scherven dateren uit de 13e eeuw . 
Het gaat om in totaal slechts drie scherven protosteengoed ( 13e eeuw ) en vier scherven bijna-steengoed ( laat 13e – begin 14e eeuw ) . 
Enkele van deze scherven zijn afkomstig uit de diepere ophogingslagen en een bijna-steengoedscherf is geassocieerd met de laag elzenstammetjes ter hoogte van Spittaalstraat 11 . 
De keramiekvondsten bestonden grotendeels uit Siegburg steengoedscherven , daarnaast regelmatig Langerwehe steengoedscherven en een enkele Brühlscherf . 
Onder de dateerbare steengoedscherven is het 7 Doornink-Hoogenraad 1983 . 
13 , 21 14 14e-eeuwse materiaal nog altijd niet sterk vertegenwoordigd . 
In de late 14e en 15e eeuw neemt het aantal vondsten beduidend toe . 
Ter hoogte van Spittaalstraat 43 werd een mestige kuil waargenomen waarin scherven uit ca . 
1400 werden geborgen . 
Toch is dat over het geheel van het traject niet te vergelijken met de grote vondstdichtheid in de straten van de oude stad . 
Dit vondstarme beeld sprak ook duidelijk uit de opgraving Spittaalstraat 91 . 
Hier werd in de ophogingen van voor de bouw van het Hackforthofje in 1478 zelfs geen enkele dateerbare scherf gevonden . 
Dit lijkt het beeld te ondersteunen dat behalve het Spittaalklooster de Spittaalstraat in de 13e en 14e eeuw nog spaarzaam bebouwd was . 
Mogelijk begon een zekere mate van verstedelijking pas in de tweede helft van de 14e eeuw , wat mede afgeleid zou kunnen worden uit het feit dat toen , rond 1390 , de Buiten Spittaalpoort werd gebouwd . 
De toename van het aantal vondsten vanaf deze periode ondersteunt dit beeld . 
Een ander moment van verstedelijking kan gestimuleerd zijn door de aanleg van de stadsmuur langs de huidige Tadamasingel tussen Saltpoort ( Drogenapstoren ) en de Buiten Spittaalpoort omstreeks 1475 . 
Deze stadsmuur nam de waterkerende functie over van de Spittaalstraat . 
Toch was de straat in de tweede helft van de 15e eeuw al flink bebouwd , getuige de vele huisvermeldingen in het Historisch Kadaster . 
Er zijn zelfs huizen die al in de 14e eeuw genoemd worden ( o.a . het perceel Spittaalstraat 10-14 in 1389 ) . 
De postmiddeleeuwse vondsten worden in dit kader buiten beschouwing gelaten omdat ze geen stratigrafische betekenis hebben . 
Onder de overige vondsten zijn de daktegels vermeldenswaard . 
Over de hele lengte van de straat kwamen regelmatig resten van daktegels aan het licht . 
Ter hoogte van Spittaalstraat 65 werd zelfs een puinlaag van daktegels aangetroffen . 
Dit zou kunnen wijzen op een huis in de nabijheid dat met deze daktegels gedekt is geweest . 
Daktegels komen in Zutphen maar kort , in de 14e eeuw , voor en zijn vermoedelijk geïmporteerd uit het westen ( Utrecht , Holland ) . 
In de periode van de grootschalige verstening en wederopbouw na de stadsbranden ( vooral tussen 1284 en ca.1350 ) was er een grote vraag naar bouwmaterialen . 
De baksteenproductie in Zutphen zal op sommige piekmomenten de vraag ( bijvoorbeeld direct na een stadsbrand ) niet aangekund hebben , vandaar dat men ook wel bouwmaterialen importeerde . 
De IJsselsteden kenden echter een traditie van onder- en bovenpannen . 
Daktegels kwamen dan ook als “ fremdkörper ” maar kort voor in tijden van schaarste . 
Op het moment dat een dergelijke dakbedekking substantieel hersteld moest worden werden de daktegels alsnog vervangen voor onder- en bovenpannen omdat de lokale pannenbakker geen daktegels leverde . 
Vandaar dat daktegels in de Zutphense bodem een gidsfossiel zijn voor de 14e eeuw . 
5 Conclusie De archeologische riooltracébegeleiding in de Spittaalstraat heeft voor het eerst een structurele blik in het bodemarchief van dit stadsdeel opgeleverd . 
Door de werkwijze , een “ archeologische begeleiding ” dan wel een “ opgraving met beperkingen ” zijn niet alleen veel gegevens aan het licht gekomen , maar er zijn ook veel vragen open gebleven en nieuw gerezen . 
Een gefundeerde en afgeronde conclusie is dan ook niet te geven . 
Wel is duidelijk geworden dat deze voormalige middeleeuwse uitvalsweg vanaf de 13e eeuw bestraat werd en vier à vijf wegdeksoorten heeft gekend . 
In elk geval twee keienbestratingen uit respectievelijk ca . 
1300 en ca . 
1400 ( zie ook afbeelding 25 ) , een elzenhouten wegdek uit ca . 
1300 , een takkenbestrating uit de 14e eeuw . 
De wegdekken werden op slechts weinig plaatsen over de hele breedte van de straat waargenomen ; er kan op de plekken , waar geen straatresten zijn aangetroffen , welbewust zijn opgeruimd of andere werkzaamheden ( aanleg infrastructuur ) hebben de verstoringen veroorzaakt . 
De straatniveaus zitten in een dik pakket van grondophogingen vanaf een diepte van bijna drie meter tot een diepte van ca . 
1,5 meter . 
In de straat is vrij consequent een opvallende scheiding van grondophogingen waargenomen in de lengteas van de straat . 
Een waarschijnlijke verklaring is dat de straat inderdaad een dijk is 15 geweest die in verschillende fasen in de 13e en 14e eeuw is opgehoogd en verbreed , afgewisseld door de aanleg van bestratingen . 
Een profiel op het perceel Spittaalstraat 91 ( 2005 ) haaks op de straat lijkt dit beeld van een gefaseerde dijkophoging te bevestigen . 
Afbeelding 25 . 
Twee niveaus van keienstraten boven elkaar nabij de kruising met de Tadamasingel . 
Ook werd in de hele lengte van de straat vanaf Spittaalstraat 13 een houten constructie van eiken palen op regelmatige ( ? ) 
afstand met een daartegen bevestigd beschot van twee planken aangetroffen . 
De houten constructie kan de functie van ( dijk ) beschoeiing of zijl ( een soort rioolgoot ) gehad hebben of een geheel andere ; maar ook hier ontbreekt eenduidig bewijs . 
De sterk uiteenlopende dendrodateringen van de palen ( tussen ca . 
1300 en begin 16e eeuw ) maken een verklaring en datering er niet makkelijker op . 
De vondst van een waterput was daarentegen duidelijk . 
Het was een openbare put waar in de laatste gebruiksperiode een pomp op gestaan zal hebben . 
Dergelijke putten blijken vanaf de 17e eeuw volop in de stad aanwezig te zijn geweest . 
De relatief weinige mobiele vondsten geven een beeld van een zich langzaam ontwikkelende middeleeuwse uitloopstraat , die wel al heel vroeg een zeer belangrijke functie had als aanvoerweg vanuit het zuiden ; de Binnen Spittaalpoort wordt als een van de eerste poorten 8 reeds in 1309 in de geschreven bronnen vermeld . 
De oudste aangetroffen wegdekken in de Spittaalstraat sluiten aan bij de aanwezigheid van een poort rond 1300 . 
In de overrentmeesterrekeningen worden de “ weghegelde ” die bij de “ Spittaelspoerten ” werden ontvangen al sinds 1371 verantwoord . 
De eerste duidelijke schriftelijke aanwijzing dat er twee poorten zijn is van 1397 in de overrentmeesterrekening van Lambert Smeyers , in de verantwoording van een betaling : “ De naeste Hospitaelspoorte te sluyten 3 lb. ” . 
In de verantwoording van het Weghgelt wordt dan nog geen onderscheid gemaakt en , zoals in de voorgaande jaren , alleen ” Hospitalspoorte ” vermeld . 
De Buiten Spittaalpoort moet enige jaren hiervoor zijn gebouwd ( oudste vermelding 9 1393 ) . 
8 Doornink-Hoogenraad 1983 , 21 . 
De poort maakte onderdeel uit van de bakstenen stadsommuring uit de tweede helft van de 13e eeuw . 
9 Doornink-Hoogenraad 1983 , 13 , 21 16 Literatuur : Duurland , M , H.A.C . 
Fermin en M.Groothedde : rapportage diftarlocatie Douwesplaats 2005 ( Douw ’ 05 ) , 2006 ( in prep . ) 
Doornink-Hoogenraad , M.M. , 1983 : Historische Stedenatlas van Nederland , afl . 
3 Zutfen , Delftse Universtaire Pers , Delft/Amsterdam Groothedde , M. , 2001 : De Spittaalstad , Een historische beschouwing van een laatmiddeleeuwse stadswijk . 
In : Bestemmingsplan Spittaalstad ( in prep. , concept 2005 ) Gemeente Zutphen / Kuiper Compagnons , Arnhem Groothedde , M. , H.A.C . 
Fermin & J. S. Krijnen 2005 : “ Haickfortz huesinge war de armen in wonen ” . 
Archeologisch en bouwhistorisch onderzoek naar Hackforts Armenhuisjes . 
Zutphense Archeologische Publicaties 17 . 
Handschriftencollectie Gerhard Kreijnck , archiefnr . 
141 , inventaris.nr . 
15 Verhoeff , J.M . 1983 . 
Oude maten en gewichten . 
P.J . Meertens Instituut , Amsterdam Veldwerk Archeologische begeleiding : Dineke van Krimpen , Michel Groothedde Afbeeldingverantwoording : Afbeelding 23 : Kadastraal minuutplan van 1823 Alle overige foto ’ s en afbeeldingen : Gemeente Zutphen SR/BMA/Archeologie Colofon : Dit is een uitgave van de Gemeente Zutphen , Sector Ruimte , afdeling BMA/Archeologie Vijfmorgenstraat 106 7204 NJ Zutphen . 
archeologie @ zutphen.nl Auteurs : Michel Groothedde , Dineke van Krimpen Vormgeving en lay-out : Dineke van Krimpen Titel : De middeleeuwen op straat 1 . 
De archeologische begeleiding van de rioolvervanging in de Spittaalstraat in Zutphen Zutphense Archeologische Publicaties 20 19 pagina ’ s , 25 afbeeldingen Trefwoorden : Zutphen , Archeologie , Middeleeuwen , Straten Copyright : Gemeente Zutphen 2006 Ciscode : 15220 Alles uit deze uitgave mag vermenigvuldigd en/of openbaar gemaakt worden d.m.v . 
welke vorm van publicatie dan ook , maar uitsluitend met voorafgaande toestemming van de uitgever . 
NUR : 682 ISBN : 90-77587-20-9 ISBN-13 : 978-90-77587-20-1 17 Zutphense Archeologische Publicaties Reeds verschenen in de ZAP-reeks : ZAP 1 Thomas Spitzers 1998 . 
‘ Heerlijke ’ maaltijdresten . 
Faunaresten uit de 17de-eeuwse beerput van de Hof van Heeckeren te Zutphen . 
( verkrijgbaar in print ) ZAP 2 Thomas Spitzers 1998 . 
Van ‘ s Heren Dis . 
Archeologisch botmateriaal uit een 10e-eeuwse afvalkuil in Huize van de Kasteele in Zutphen . 
( verkrijgbaar in print ) ZAP 3 Gerre van der Kleij 2003 . 
Prehistorische grafvelden en tumuli rondom Zutphen . 
( verkrijgbaar op CD-rom en print ) ZAP 4 Anja Reimer 2003 . 
Middeleeuwse houtwal , kenmerk voor Leesten Oost . 
( verkrijgbaar op CD-rom en print ) ZAP 5 Jan Bosch 2004 . 
Het verleden in de toekomst . 
De consequenties voor het Zutphens archeologisch beleid na de invoering van het Verdrag van Valletta ( Malta ) . 
( verkrijgbaar op CD-rom en print ) ZAP 6 Jan van Oostveen 2003 . 
Kleipijpen uit Zutphen . 
( CD-rom , met regelmatige updates ) ZAP 7 Michel Groothedde en Michel Hulst 2003 . 
Afval op Stand . 
Keramiek en glas uit twee adellijke beerkuilen uit de late Middeleeuwen . 
( CD-rom ) ZAP 8 Marieke de Jongh , Michel Groothedde en Achim Schreurs 2003 . 
De gebrandschilderdglasvondst van Zutphen . 
( CD-rom ) ZAP 9 Michel Groothedde en Harold E. Henkes 2003 . 
Zutphens glas zonder glans . 
Glascomplexen uit archeologisch onderzoek in de binnenstad van Zutphen . 
( CD-rom ) ZAP 10 Arjan den Braven 2004 . 
De diepte in . 
Een kelderopgraving in de IJlandpanden , Houtmarkt 67-71 te Zutphen . 
( verkrijgbaar op CD-rom en print ) ZAP 11 Bert Fermin en Michel Groothedde 2005 . 
Laan naar Eme 2004 ( LnE 101 ) . 
Bewoningssporen uit de Late Bronstijd op de middeleeuwse enk Ovesthamme . 
( verkrijgbaar op CD-rom en print ) 18 ZAP 12 Michel Groothedde 2005 . 
Grachten , wallen en Berkelwater in de fietsenkelder . 
Verslag van de archeologische waarnemingen en documentatie in de bouwput van de ondergrondse fietsenkelder onder het Stationsplein . 
( verkrijgbaar op CD-rom en print ) ZAP 13 Erica Rompelman 2005 . 
Zutphen – Houtmarkt 67-69-71 . 
Dierlijk en menselijk botmateriaal uit de Karolingische gracht . 
( verkrijgbaar op CD-rom en print ) ZAP 14 Michel Groothedde 2005 . 
Verhalen uit de drek . 
Drie bijzondere vondsten uit de binnengracht aan de Martinetsingel . 
( verkrijgbaar op CD-rom en print ) ZAP 15 Bert Fermin en Michel Groothedde 2005 : Onder de wortels van de Kaardebol . 
Prehistorische meanders van de Schouwlaak in Zutphen . 
( verkrijgbaar op CD-rom en print ) ZAP 16 Bert Fermin 2005 . 
Spiekers biej laag water zeuk ’ n . 
Archeologisch onderzoek naar de bewoningsgeschiedenis rond het huis “ De Revelhorst ” . 
( verkrijgbaar op CD-rom en print ) ZAP 17 Michel Groothedde , Bert Fermin & Jeroen Krijnen 2005 : “ Haickfortz huesinge war de armen in wonen ” . 
Archeologisch en bouwhistorisch onderzoek naar Hackforts Armenhuisjes . 
( verkrijgbaar op CD-rom en print ) ZAP 18 Bert Fermin en Michel Groothedde 2005 . 
Het verleden van Warnsveld verkend . 
Archeologische waarnemingen bij de cunetbegeleiding rond de Bonendaal en het proefsleuvenonderzoek bij Den Bouw ( Abersonplein 9 ) in 2004-2005 te Warnsveld ( verkrijgbaar op CD-rom en print ) ZAP 19 Bert Fermin en Michel Groothedde 2006 . 
De naakte violist die naast zijn schoenen liep . 
Beukerstraat 64 -archeologisch onderzoek in een huis op de gracht . 
( verkrijgbaar op CD-rom en print ) ZAP 20 Michel Groothedde en Dineke van Krimpen 2006 . 
De middeleeuwen op straat . 
1 De archeologische begeleiding van de rioolvervanging inde Spittaalstraat in Zutphen . 
( verkrijgbaar op CD-rom en print ) 19 
