Aanvullend Archeologisch Onderzoek in De Maaswerken , deelproject Zandmaas/Maasroute : Lomm-Watermolen N.F . 
Mulder met bijdragen van M. van Dinter , L. Du Piêd en P. Kleij 1 Colofon ROB Rapportage Archeologische Monumentenzorg Aanvullend Archeologisch Onderzoek in de Zandmaas : Lomm-Watermolen Auteur : N. F. Mulder Met bijdragen van : M. van Dinter , L. Du Piêd en P. Kleij Redactie : Omslagontwerp : Opmaak : Afbeeldingen : Druk omslag : Druk binnenwerk : © ROB , Amersfoort 2000 ISSN ISBN Rijksdienst voor het Oudheidkundig Bodemonderzoek Postbus 1600 3800 BP Amersfoort 2 Inhoudsopgave 1 2 3 4 5 6 7 8 Inleiding Vooronderzoek Doel van het onderzoek Methode en technieken Resultaten Fysische geografie Grondsporen Vondsten Verspreiding van vondsten en grondsporen Datering en karakter van de vindplaats Gaafheid en conservering van de vindplaats Conclusies Samenvatting Begrippenlijst Literatuur Bijlage 1 Fysisch-geografisch onderzoek ( M. van Dinter ) Bijlage 2 Aardewerk ( P. Kleij ) 3 1 Inleiding Van 31 augustus tot en met 24 september 1999 heeft een Aanvullend Archeologisch Onderzoek ( AAO ) plaatsgevonden op een terrein in Lomm ( gemeente Arcen en Velden ) , toponiem : Liveldweg ( afbeelding 1 ) . 
Het terrein heeft de status van wettelijk beschermd archeologisch monument . 
Het AAO had tot doel het verkrijgen van meer informatie over aard , omvang en kwaliteit van het monument dan er voorhanden was . 
Het AAO werd uitgevoerd in opdracht van projectorganisatie De Maaswerken , een samenwerkingsverband van het ministerie van Landbouw , Natuurbeheer en Visserij en de provincie Limburg . 
Het proefonderzoek vond plaats als onderdeel van het project 'Behoud en Onderzoek in het Maasdal in het kader van de Maaswerken en de aanleg van de Rijksweg 73-Zuid ' . 
In dit specifieke geval ging het om de archeologische begeleiding van de planvorming en de uitvoering van het project Zandmaas/Maasroute . 
De Zandmaas/Maasroute , van Maastricht tot Hedel ( 222 km ) , heeft als doelstelling : bescherming tegen hoogwater ( Zandmaas ) , verbetering van de vaarweg ( Maasroute ) en beperkte natuurontwikkeling . 
Het AAO is gebaseerd op een onderzoeksontwerp van het door de Rijksdienst voor het Oudheidkundig Bodemonderzoek ( ROB ) ingestelde Projectteam Archeologie Maaswerken & R73-Zuid ( PTA ) ( Schotten 1999 ) . 
Dit ontwerp is goedgekeurd door het sectorhoofd onderzoek van de ROB te Amersfoort . 
Het Archeologisch Diensten Centrum ( ADC ) heeft het AAO uitgevoerd onder begeleiding van het PTA . 
De projectleider namens het ADC was N. Mulder . 
De dagelijkse wetenschappelijke leiding van het onderzoek was in handen van L. Du Piêd en de technische leiding berustte bij R. Machiels . 
Projectleider namens het PTA was J. Schotten . 
De voorbereidingen voor het veldwerk vonden plaats op 27 en 30 augustus 1999 . 
Het veldwerk zelf werd verricht van 1 augustus tot en met 24 september . 
De vondsten die tijdens het AAO zijn gedaan , zijn opgeslagen in het provinciaal depot voor bodemvondsten van de provincie Limburg . 
De documentatie van het onderzoek bevindt zich in het archief van de ROB . 
Administratieve gegevens : ROB-objectnaam : Arcen en Velden-Liveldweg ROB-objectcode : 52G-104N Archis waarnemingsnummer : 38830 CMA-code : 52G-007 ( nr . 80 ) MRS-nr : 45002 Centrumcoördinaten : 208.900/384.580 Gemeentecode : ARCN 99 Gemeetelijk monumentnr . 
: 3 4 2 Vooronderzoek De vindplaats is gelegen op twee lokaties in een S-bocht van de Haagbeek , die hier in de Maas uitmondt . 
De ruime meanderbochten in de beekloop omsluiten hier twee min of meer plateauvormige terreingedeelten met elk een breedte van ruwweg 20 m ( afbeelding 1 ) . 
Tot dusver heeft men aangenomen dat de vindplaats de resten van een laat-middeleeuwse watermolen omvat . 
In het najaar van 1967 heeft J. Stoel uit Lomm op persoonlijk initiatief een beperkt onderzoek uitgevoerd op deze twee lokaties . 
De aanleiding hiervoor was dat in de meest westelijke lokatie , een uitloper van het akkerland ten noorden van de Haagbeek , bij het ploegen vaak stukken baksteen naar boven kwamen . 
Met behulp van enkele van haar lagere school-leerlingen wist J. Stoel hier al snel twee ‘ zware ’ muren vrij te leggen . 
Deze muren lagen in elkaars verlengde met een open ruimte ertussen . 
De zaak moest na enkele dagen echter al weer dicht , aangezien het winterkoren gezaaid moest worden . 
Hierdoor is het documenteren van de gevonden resten achterwege gebleven . 
Stoel concentreerde haar werkzaamheden toen op de andere , meest oostelijk lokatie en na enkele dagen handmatig graven kwam overal muurwerk te voorschijn . 
De beperkte documentatie van dit onderzoek is gedeponeerd bij de ROB en bestaat uit een situatieschets van het onderzoeksterrein en een schematische tekening van het muurwerk , beide voorzien van beschrijvingen . 
Een samenvatting van het onderzoek bevindt zich in het jaarverslag van de historische werkgroep Arcen-Velden-Lomm 1 . 
De bovenkant van het bakstenen muurwerk bevindt zich op ca . 
30 cm onder het maaiveld . 
Enkele muren zijn volgens Stoels beschrijving uitgevoerd in ‘ helrode , zachte ’ baksteen van het formaat 26 x 12 x 7 cm . 
De onderzijde van dit muurwerk bevindt zich op ca.1,50 m onder het maaiveld . 
Plaatselijk zijn met baksteenfragmenten , ‘ verbrand materiaal ’ en mortel gevulde uitbraaksporen zichtbaar . 
Op het muurwerk van ‘ zachte ’ baksteen bevinden zich hier en daar muurresten van ‘ harder gebakken ’ baksteen . 
Daarnaast is een muur vrijgelegd , waarin harde en zachte bakstenen door elkaar zijn gebruikt . 
Enkele bakstenen vertoonden brandsporen . 
De schematische plattegrond laat een in verscheidene ruimtes onderverdeeld gebouw zien , met waarschijnlijk aan een buitenzijde steunberen ( afb.5 ) . 
Niet alle dwarsverbindingen van de muren zijn getraceerd . 
Scherven zijn er op het terrein niet gevonden . 
Het graafwerk moest worden gestaakt door ingrijpen van de ROB , in de persoon van provinciaal archeoloog J.H.F . 
Bloemers . 
Op 20 juli 1976 verrichten J.H.F . 
Bloemers en W.J.H . 
Willems van de ROB een ‘ veldcontrole ’ , op basis waarvan de vindplaats op 21 augustus 1980 voorlopige bescherming verkreeg . 
Op 14 oktober 1982 heeft de vindplaats definitief de status van wettelijk beschermd monument verkregen . 
Over de datering van de gevonden constructie zijn aan de hand van de archeologische gegevens geen uitspraken gedaan . 
Wel veronderstelt J. Stoel twee bouwfasen op grond van het gebruik van twee verschillende soorten baksteen , de ‘ zachte ’ en de ‘ harde ’ . 
Door de aanwezigheid van brandsporen wordt daarbij aan een destructief einde van de eerste fase ( muren van zachte baksteen ) gedacht . 
De interpretatie van het gevonden muurwerk als de restanten van een watermolen is in eerste instantie gebaseerd op een combinatie van de landschappelijke situering en van de lokale mondelinge overlevering . 
Nog in het begin van deze eeuw zou de lokatie aan de Haagbeek als groeve voor bouwmaterialen zijn gebruikt . 
2 1 2 Stoel 1987 . 
Stoel 1987 , 13 . 
5 Een mogelijke historische aanwijzing voor het bestaan van een watermolen in Lomm is te vinden in een artikel in de Maasgouw uit 1880 . 
3 Hierin wordt melding gemaakt van een getuigenverhoor op 14 februari 1614 , dat heeft plaatsgevonden voor de schepenbank van Arcen . 
De getuigen verklaarden dat de overste Maarten Schenck van Nijdeggen persoonlijk aanwezig was bij het neerbranden van de windmolen te Lomm en van de watermolen . 
Aangezien Maarten Schenck van Nijdeggen op 10 augustus 1589 te Nijmegen in de Waal verdronk , moet de verwoesting vóór deze datum plaats hebben gehad . 
Gesuggereerd is dat de veronderstelde watermolen aan de Haagbeek bij Lomm zou hebben behoord tot het ca . 
1,5 km noordelijker gelegen klooster Barbara ’ s Weerd . 
4 Ook de lokatie van dit verdwenen klooster is een beschermd monument . 
Dit in 1452 gestichte Fransicanerklooster is in 1586 eveneens door Maarten Schenck van Nijdeggen verwoest . 
5 Aangezien het baksteenformaat een datering in de 15e eeuw niet uitsluit , is een stichting van de veronderstelde watermolen tegelijkertijd met het klooster theoretisch denkbaar . 
De uitkomst van een gelijktijdige stichtingsdatum zou een argument kunnen zijn voor een relatie met klooster Barbara ’ s Weerd . 
Een ander argument voor een relatie tussen beide gebouwen zou kunnen zijn dat zowel het klooster als , voor zover bekend , ook de watermolen na de verwoesting in de 16e eeuw niet zijn herbouwd en definitief buiten gebruik raakten 6 . 
3 Artikel van F. Nettesheim in de Maasgouw , 2e jaargang , nr . 70 , 29-4-1880 . 
Mondelinge mededeling van J. Stoel aan J. Schotten ( 3-2-1999 ) . 
5 Stoel 1993 , 31 . 
6 Schotten 1999 , 3 . 
4 6 3 Doel van het AAO Indien de in het kader van het project Zandmaas/Maasroute voorgenomen ingreep , de aanleg van een hoogwatergeul , plaatsvindt , zal deze het monument vernietigen . 
Beschadiging of vernietiging is echter pas mogelijk na een daartoe strekkende vergunning ex art 11 , 12 en 14 van de Monumentenwet 1988 , af te geven door de Minister van OC en W . 
Zowel voor het aanvragen door De Maaswerken als voor het beslissen door de Minister , is meer informatie nodig dan thans voorhanden is . 
De Minister neemt zijn besluit , nadat de vergunningsaanvrage van De Maaswerken , voorzien van een advies van het gemeentebestuur van Arcen en Velden en het provinciaal bestuur van Limburg , door hem ontvangen is en nadat de ROB haar oordeel over de waarde van de vindplaats heeft uitgesproken . 
Het PTA heeft de taak de voor de besluitvorming noodzakelijke gegevens adequaat bijeen te brengen en heeft daartoe een onderzoeksontwerp opgesteld en de uitvoering van het onderzoek door het ADC begeleid . 
De beperkte informatie uit het vooronderzoek vormde het uitgangspunt van het AAO . 
De grens van het beschermde perceel gaf de ruimtelijke begrenzing van het onderzoeksgebied aan . 
De specifieke onderzoeksvragen waren de volgende 7 : 1 . 
Waar zijn binnen de door middel van proefsleuven te onderzoeken terreingedeelten structurele resten aanwezig ? 
2 . 
Wat is de ouderdom van de structurele resten ? 
3 . 
Kan de veronderstelling dat de eerder aangetroffen structurele resten behoren tot een watermolen worden bevestigd ? 
4 . 
Is er mobiel vondstmateriaal in situ aanwezig dat kan worden gerelateerd aan de structurele resten ? 
5 . 
Wat is de stratigrafische positie van de archeologische resten en hebben er tijdens en/of ná het menselijke gebruik van het onderzoeksterrein in het verleden sedimentaire en/of erosieve processen plaatsgevonden ? 
6 . 
Wat is , in samenhang met vraag 5 , de fysisch-geografische context van de archeologische resten ? 
Met name de relatie tussen de veronderstelde watermolen en de Haagbeek verdient hierbij de aandacht . 
7 . 
Wat is de conserveringstoestand van de archeologische resten , dus van zowel de structurele resten als de mobiele vondsten ? 
8 . 
In hoeverre is het , in samenhang met vraag 6 en 7 , mogelijk om bij een eventueel vervolgonderzoek een reconstructie te maken van de veronderstelde watermolen ? 
4 Methode en technieken 7 Schotten 1999 , 4 . 
7 Tijdens het AAO zijn twee putten aangelegd ( nrs . 
1 en 2 ) met een gezamenlijk oppervlak van 336 m² ( afb . 
2 ) . 
Het AAO omvatte het graven van proefsleuven , het verrichten van hoogtemetingen ten behoeve van het maken van een hoogtelijnenkaart en een fysisch-geografisch booronderzoek . 
Op elk van de beide terreingedeelten waar in 1967 muurwerk is geconstateerd is één proefsleuf aangelegd ( afbeelding 2 ) . 
De omvang en de lokatie van de twee proefsleuven zijn ter plekke en naar bevind van zaken bepaald . 
De putten zijn parallel aan elkaar aangelegd , min of meer in de lengterichting en in het midden van de terreinen . 
Put 1 , gelegen op de meest oostelijke lokatie , had een lengte van 30 m en een breedte van 4 m. Put 2 op de westelijke lokatie was 54 m lang en 4 m breed . 
Ingegeven door groeiend inzicht tijdens het veldwerk is enigszins afgeweken van het onderzoeksontwerp . 
8 In het ontwerp werd uitgegaan van de aanleg van twee elkaar kruisende sleuven op beide lokaties in de bochten van de Haagbeek . 
De geplande dwarssleuven ( oorspronkelijke putnummers 2 en 4 van het onderzoeksontwerp 9 ) zijn echter komen te vervallen . 
Daarnaast zijn , waar nodig , in plaats van één vlak twee vlakken aangelegd . 
De putten zijn eerst machinaal verdiept tot op het niveau van de bovenkant van het muurwerk of , daar waar zich geen muurwerk bevond , op het ( ongeveer gelijkliggende ) niveau waar andere grondsporen zich goed lieten lezen . 
Vervolgens zijn de putten , op die plaatsen waar dit mogelijk was , machinaal verdiept naar een tweede vlak . 
Dit is enerzijds gedaan ter controle op die plaatsen waar zich geen sporen op het niveau van vlak 1 bevonden , maar tevens waar geen ongestoorde bodem leek te zijn bereikt . 
Anderzijds zijn op de lokaties waar zich muurwerk bevond de muren deels vrijgelegd om een beter inzicht in de onderlinge relaties van de sporen en structuren te verkrijgen . 
Dit betekent dat in put 1 over het totale oppervlak een tweede vlak is aangelegd , terwijl in put 2 alleen het noordoostelijke deel tot op vlak 2 is verdiept . 
In het zuidwestelijke deel van put 2 zijn de aanwezige grondsporen met opzet op het niveau van vlak 1 gehouden . 
Alle vlakken zijn getekend . 
Daarnaast is van elke put een lengteprofiel getekend . 
Hiervoor zijn de putten langs de te documenteren profielen nog eens verdiept tot onder het niveau van de sporen . 
Bij put 1 is dit het lengteprofiel aan de westzijde . 
Bij put 2 is er voor gekozen om de noordoostelijke helft het profiel aan de oostzijde te verdiepen en te documenteren , zodat het aanwezige muurwerk niet werd verstoord . 
Bij het zuidwestelijke deel van put 2 is het westelijke lengteprofiel tot op het niveau van vlak 1 getekend , eveneens om zo min mogelijk van de aanwezige grondsporen te verstoren . 
Sporen en structuren zijn slechts in enkele gevallen gecoupeerd , om concrete aanwijzingen voor datering te verkrijgen , om inzicht te krijgen in de aard en omvang ( diepte ) van de betreffende sporen , of om onderlinge relaties vast te stellen . 
Om zo min mogelijk te verstoren is er soms voor gekozen slechts één kwadrant van het spoor te documenteren . 
Dit betekent dat de rest van het spoor niet is afgewerkt . 
Het bleek niet mogelijk monsters te nemen ten behoeve van ecologisch onderzoek , aangezien er geen sporen of lagen waren die hiertoe materiaal zouden kunnen opleverden . 
Daarentegen zijn ten behoeve van mogelijk toekomstig onderzoek wel monsters genomen van bakstenen en mortel van het aanwezige muurwerk . 
Daarnaast zijn , eveneens ten behoeve van eventueel vervolgonderzoek , uit een baksteenoven enkele monsters van verbrande grond en een houtskoolmonster genomen . 
Tenslotte is tijdens het fysisch-geografisch onderzoek een 14C-monster genomen om eventueel de ouderdom van een beekafzetting te kunnen bepalen . 
De vondsten en monsters zijn doorlopend genummerd binnen één voorgedrukt systeem voor beide putten . 
Bij de aanleg van put 2 is dus niet opnieuw gestart met een nummering . 
Het voordeel is dat bij het uitgeven van vondstnummers en het determineren van de vondsten geen dubbele vondstnummers worden uitgeschreven of vergissingen worden gemaakt . 
Het nadeel is dat tijdens het veldwerk , waarbij men in twee putten tegelijk aan het werk is , twee opvolgende nummers geografisch sterk uit elkaar kunnen liggen . 
Vondsten die niet uit een spoor of een vondstlaag afkomstig zijn , zijn per put verzameld . 
8 In overleg tussen J. Schotten en N. Mulder tijdens het veldwerk bepaald en vastgelegd in ‘ Afspraken AAO Lomm-Liveldweg ( watermolen ) ’ d.d . 
14-10-1999 . 
9 Schotten 1999 , 5 en fig.3 . 
8 Zowel tijdens de aanleg van de vlakken als bij de afwerking zijn de putten met een metaaldetector afgezocht . 
Ook de stort is gecontroleerd op metalen voorwerpen . 
Ter vervaardiging van een hoogtelijnenkaart is de maaiveldhoogte binnen het beschermde perceel ten opzichte van NAP ingemeten ( afbeelding 2 ) . 
Om de hoogteverschillen duidelijk te krijgen zijn verder enkele aanvullende hoogtemetingen buiten het perceel verricht . 
Het booronderzoek was primair gericht op het fysisch-geografisch onderzoek en had dus geen prospectief doel in de zin van het opsporen van archeologische resten en het begrenzen van de vindplaats . 
Ten behoeve van het fysisch-geografisch onderzoek zijn 34 boringen gezet ( afbeelding 9 ) . 
De boringen bevinden zich in twee raaien . 
Raai 1 met een lengte van 60 m is noordnoordoost zuidzuidwest georiënteerd en is aan de oostzijde van put 2 parallel aan het lengteprofiel gelegen . 
Raai 2 heeft een lengte van 110 m , ligt haaks op raai 1 en kruist zowel put 1 als put 2 . 
De afstand tussen de boringen bedraagt over het algemeen 5 meter . 
De boringen zijn tot aan de grondwaterspiegel uitgevoerd met een Edelmanboor ( Ø 7 cm ) . 
Daarna zijn de boringen dieper doorgezet met een gutsboor ( Ø 3 cm ) . 
In principe is geboord tot zand is bereikt . 
In het beekdal is slechts op een aantal plaatsen tot op het zand geboord . 
De gemiddelde diepte van de boringen bedraagt daar 2,5 à 3 m onder het maaiveld . 
De boringen zijn vastgelegd binnen het meetsysteem op het opgravingsterrein . 
De hoogte van alle boorpunten is ingemeten met behulp van een waterpas . 
De textuur van elke boring is elke 10 cm beschreven volgens de Stiboka-classificatie , waarbij tevens het kalkgehalte is bepaald . 
10 Verder zijn de profielwanden van de putten beschreven en integraal geanalyseerd op met name genese en geologische processen . 
In totaal zijn drie opnames gemaakt . 
De beschrijving van deze opnames is identiek aan die van de boringen , alleen heeft de textuurbeschrijving om de 5 cm plaatsgevonden . 
Eén van de in het ontwerp geplande boorraaien ten behoeve van het fysisch-geografisch onderzoek , namelijk de meest oostelijke , ca . 
60 m lange raai parallel aan de Maas , is komen te vervallen . 
11 De hierin geplande boringen zijn toegevoegd aan de westelijke raai parallel aan de Maas . 
5 Resultaten 10 11 Bakker , H. de & J. Schelling , 1966 . 
Systeem voor bodemclassificatie . 
Wageningen . 
Vergelijk Schotten 1999 , 5 . 
9 Fysische geografie ( bijlage 1 ) De resultaten van de hoogtemetingen wijzen uit dat de beide onderzochte lokaties van de vindplaats zijn gelegen op twee hoge terreindelen ( afbeelding 2 ) . 
Uit het fysisch-geografisch onderzoek blijkt dat de hoge terreindelen bestaan uit relicten van een rivierterras . 
Dit terras is gevormd door een riviersysteem dat in het Allerød het Maaswater afvoerde . 
Aan het einde van het Allerød ( ca 10.800 v . Chr . ) werd op dit terras een leemlaag afgezet . 
Aan het begin van het Holoceen , in het Preboreaal ( ca . 
9000-8000 v . Chr . ) , heeft de Haagbeek zich in dit rivierterras en de daarop gelegen leemlaag ingesneden tot een diepte van 4 tot 5 m ten opzicht van het maaiveld . 
Vervolgens is het beekdal in het Holoceen , onder invloed van de stijging van de grondwaterspiegel , weer gedeeltelijk opgevuld met fluviatiele afzettingen van de Haagbeek . 
Hierdoor is een meanderend , 20 tot 30 m breed rivierdal gevormd . 
Daarbij is de ligging van de beek nauwelijks veranderd . 
Op de restanten van het hooggelegen rivierterras heeft bijna geen erosie en/of sedimentatie plaats gevonden in het Holoceen . 
De terrasranden waren echter zo steil dat lokaal af en toe afglijdingen plaats vonden en hellingmateriaal in het dal terechtkwam . 
Daarnaast is bij de monding van de Haagbeek in de Maas recentelijk kalkrijk fluviatiel sediment afgezet . 
Dit sediment is aangevoerd door de Maas en afgezet tijdens perioden van hoogwater . 
Gedurende deze perioden werd de Haagbeek opgestuwd en werden tegen de terrasranden van het beekdal fluviatiele sedimenten afgezet . 
Uit het onderzoek blijkt niet hoe oud de beekdalopvulling in het centrale deel van het beekdal is.Tijdens het onderzoek is een 14C-monster genomen van een bladerpakket dat zich bevond in het onderste deel van de beekdalopvulling ( boring 17 : 310 cm-mv ) . 
Dit biedt de mogelijkheid de ouderdom van de opvulling van het beekdal door middel van een 14C-datering te bepalen . 
Als onderdeel van het fysisch-geografisch onderzoek is van beide putten een profielwand beschreven . 
In het noordelijke deel van zowel put 1 als put 2 bestond het profiel uit een pakket kalkloze leem op kalkloos zand . 
De top van dit zand bevond zich 0,95 tot 1,40 m onder het maaiveld . 
In overeenstemming met de boringen in raai 2 ( zie afbeelding 10 ) is dit zand te interpreteren als het rivierterras . 
Hier heeft geen erosie en/of sedimentatie plaats gevonden na het menselijk gebruik van het terrein . 
In het zuidelijke deel van beide putten ( 14 m ten noorden van de putrand van put 1 , respectievelijk 5 m in put 2 ) duikt de top van het zandpakket weg tot ongeveer 3,60 m onder het maaiveld . 
De afzettingen die zich hierop bevinden zijn geïnterpreteerd als de opvulling van het dal van de Haagbeek . 
De archeologische sporen en structuren bevinden zich steeds direct onder de bouwvoor , waaruit blijkt dat de beekdalopvulling al was gevormd voordat de menselijke activiteiten plaatsvonden . 
Ook hier heeft geen erosie en/of sedimentatie plaatsgevonden sinds het menselijk gebruik van het terrein . 
Het maaiveld ten tijde van het gebruik van de molen heeft zich waarschijnlijk op ongeveer hetzelfde niveau als het huidige maaiveld bevonden . 
Het nog aanwezige spoor van een veldbrandoven ( die altijd direct op het maaiveld werd aangelegd ) vormt de enige aanwijzing dat niet veel van het oorspronkelijke oppervlak is verdwenen door bijvoorbeeld sloop en beakkering . 
Grondsporen Zowel in put 1 als in put 2 bevinden zich sporen en structuren . 
Alle sporen van beide putten zijn voor het totale beeld weergegeven in één overzicht ( afbeelding 4 ) . 
Vervolgens is van elke put een afzonderlijk , gedetailleerder overzicht van de sporen gegeven ( afbeelding 5 en 6 ) . 
Hierbij zijn de sporen van de verschillende vlakken samengenomen , waarbij van elk spoor slechts één verschijning is gekozen , namelijk van het niveau waarop het zich het duidelijkst aftekent . 
Slechts van de sporen die hieronder zullen worden besproken is op de overzichten van de afzonderlijke putten een spoornummer toegevoegd . 
Er wordt onderscheid gemaakt tussen muurwerk , uitbraaksleuven en overige sporen . 
De sporen en structuren worden per put per categorie beschreven . 
Vervolgens wordt getracht eventueel aanwezige relaties tussen de afzonderlijke sporen vast te stellen . 
Put 1 10 In put 1 , een proefsleuf van 30 x 4 meter , zijn twee vlakken aangelegd en 15 spoornummers uitgeschreven . 
Er zijn muren , uitbraaksleuven , puinlagen en recente verstoringen ( door vergraving in 1967 ) aangetroffen ( afbeelding 5 ) . 
De sporen en structuren concentreren zich in het noordoostelijk deel van de put . 
Vlak 1 is aangelegd op een gemiddeld niveau van 14,20 m + NAP . 
Aangezien het maaiveld geaccidenteerd is , betekent dit echter dat aan de noordoostzijde het vlak is verdiept tot slechts 20 cm onder het maaiveldniveau , terwijl aan de zuidwestzijde vlak 1 zich tot 0,90 cm onder het maaiveld bevindt . 
De ondergrond van vlak 1 bestaat uit enigszins vuile , grijsbruine leem die naar beneden toe steeds schoner wordt . 
Pas op het niveau van vlak 2 is min of meer het onverstoorde niveau bereikt op ca . 
13,90 m + NAP . 
De bodem bestaat hier uit bruine leem . 
Muren Een aantal muren is nog in situ aanwezig , namelijk de muren S6 , S7 , S8 , S12 en S15 . 
Op muur S15 na , is de bovenzijde van deze muren reeds in vlak 1 zichtbaar . 
Muur S6 bestaat uit vier complete baksteenlagen met daarbovenop een vijfde , sterk beschadigde laag . 
De muur is 2 meter lang , 32 cm hoog en 45 cm breed . 
Het muurwerk vertoont geen duidelijk verband en bestaat uit zowel complete als delen van zachtere en hardere , rode tot paarse bakstenen ( zie verder ook de beschrijving van de los aangetroffen bakstenen onder ‘ Vondsten ’ ) . 
Aan de westzijde is het muurwerk het meest regelmatig ; hier zijn overwegend de kopse kanten van de bakstenen , met een breedte van 12 à 13 cm , zichtbaar . 
De dikte van de bakstenen is vrijwel altijd 6-7 cm . 
Het voegsel tussen de stenen bestaat uit witte mortel . 
De voegdikte bedraagt 2 à 3 cm en plaatselijk meer . 
Aan de zuidkant van muur S6 is een blok mergel in de muur verwerkt . 
De muur rust op de natuurlijke leemlaag met daarop een dun laagje zand , dat is te interpreteren als een vleilaag . 
De muur helt enigszins over naar het oosten . 
Muur S6 staat niet in gemetseld verband met muur S7 . 
Muur S7 bestaat uit een tweetal complete lagen en een derde sterk beschadigde laag daar bovenop . 
De bakstenen zijn oranje en zeer zacht en de muur is in het geheel van een slechte kwaliteit . 
Tussen de eerste en de tweede laag is in het westelijk deel een dikke laag witte mortel zichtbaar . 
Er zijn zowel complete als delen van ca . 
6 cm dikke bakstenen gebruikt . 
Aan de oostzijde rust de muur op de natuurlijke leemlaag met daarop een dun zandlaagje ( vleilaag ) . 
Het bewaarde deel van de muur is ongeveer 30 cm hoog en ongeveer 30 cm breed . 
De lengte bedraagt minimaal 450 cm , aangezien de muur niet compleet zichtbaar is in de put . 
Van de muur S8 is een drietal lagen zachte , oranje baksteen behouden . 
Muur S8 is in verband gemetseld met muur S7 , echter de stenen zijn , in tegenstelling tot die van muur S7 , netjes in verband gelegd , waarbij de bakstenen elkaar steeds gedeeltelijk overlappen . 
Er zijn zowel complete als delen van bakstenen gebruikt ( afmeting 27 x 12 x 6 cm ) . 
De met witte mortel gevulde voegen zijn 2 à 3 cm dik . 
Het muurdeel is bewaard tot een hoogte van 25 cm . 
De breedte bedraagt 35 cm , de lengte , voor zover zichtbaar in de put , ongeveer 50 cm . 
Tijdens het veldwerk was het niet duidelijk of dit muurdeel in het oostprofiel doorloopt . 
Muur S8 lijkt meer een soort ‘ blok ’ dat als versterking of als steunbeer van muur S7 is gebouwd . 
Onderin muur S12 bevinden zich twee lagen baksteen , waarna de muur 12-15 cm inspringt ( afb . 
3 ) . 
Deze smallere muur is tot een hoogte van 1,20 m bewaard gebleven en bestaat uit veertien lagen bakstenen . 
De totale hoogte van de muur is 136 cm . 
In de muur zijn zachte en harde bakstenen verwerkt ( afmeting 27 x 12 x 6 cm ) , waarbij het aantal harde iets in de meerderheid is . 
De kleur van de bakstenen varieert van oranje tot paars . 
In het uitspringende deel bevindt zich een enkele verbrande of versinterde baksteen en een harde soort natuursteen . 
Het merendeel van de stenen is met de kopse kant aan de zichtzijde gemetseld , waarbij geen regelmatig verband is toegepast . 
De witte mortel tussen de stenen varieert in dikte tussen de 2 en 5 cm . 
De muur bevindt zich in een hoek van de put , waardoor deze slechts over een lengte van 175 cm is blootgelegd . 
De breedte kon niet worden vastgesteld . 
De oriëntatie van de muur is noordoost-zuidwest . 
11 Muur S15 is opgebouwd uit redelijk harde , oranje bakstenen ( 27 x 12 x 6 cm ) . 
In totaal zijn twee lagen bewaard gebleven met een totale hoogte van 16 cm . 
Hiertussen bevindt zich een voeg van ca . 
2 cm dik . 
Het muurwerk is gemetseld in een duidelijk verband : de onderste laag is kops gelegd , de bovenste laag in strekken . 
Aan de zuidzijde van de muur bevinden zich in de onderste laag twee blokken kalksteen . 
In het zuiden van de muur is in de onderste laag een blok kalksteen met ongeveer dezelfde afmetingen als de bakstenen in de tweede laag geplaatst en daarnaast een groter en onregelmatiger blok kalksteen . 
De muur heeft een lengte van 1 m en een breedte van maximaal 32 cm De oriëntatie van de muur is noordoost-zuidwest . 
De muur rust op de natuurlijke leem met daarboven een dun laagje zand ( vleilaag ) . 
Muur S15 staat ‘ koud ’ op muur S7 en de bovenste bewaarde laag van muur S15 is onder het niveau van de onderkant van muur S7 gelegen . 
Uitbraaksleuven De uitbraaksleuven ( S10 , S13 en S14 ) zijn pas op het niveau van vlak 2 duidelijk af te bakenen . 
De sleuven zijn opgevuld met grof baksteenpuin , stukken leisteen en mortel . 
S10 bevindt zich in de noordhoek van de put . 
Deze grote kuil heeft geen duidelijke oriëntatie , maar heeft een rechte zijde , loodrecht op de muren S7 en S12 . 
Mogelijk heeft zich hier eveneens een muur bevonden . 
De breedte van deze kuil is niet vast te stellen , maar is in ieder geval meer dan 2 meter . 
De diepte van de kuil , zoals waargenomen in het westprofiel , bedraagt iets meer dan 1 meter ten opzichte van de onderkant van de bouwvoor . 
Uitbraaksleuf S 13 komt direct van het niveau direct onder de bouwvoor af , is in vlak 1 als een zeer brede puinbaan waargenomen ( dit wijst op volledige sloop ) en versmalt zich op vlak 2 tot een breedte van ongeveer 50 cm . 
De oriëntatie is zuidoost-noordwest , parallel aan de muren S7 en S12 . 
Waarschijnlijk heeft zich hier eveneens een muur bevonden . 
De sleuf heeft een lengte van minimaal 3,50 m ( gemeten vanaf het zuidelijke einde op vlak 2 ) en zet zich door in noordelijke richting . 
De diepte ten opzichte van vlak 2 bedraagt nog ongeveer 60 cm . 
S14 is net als S13 reeds op vlak 1 als deel van de puinlaag van S13 waargenomen , maar kon op het niveau van vlak 2 duidelijker worden begrensd . 
De aansluiting van S14 op sleuf S13 is op dit niveau niet meer aanwezig . 
De oriëntatie van de sleuf is zuidwest-noordoost , de lengte maximaal 175 cm en de breedte ongeveer 50 cm . 
De diepte van de sleuf is niet vast te stellen , aangezien deze niet is gecoupeerd . 
Waarschijnlijk betreft het hier geen uitbraaksleuf van een muur , maar slechts een vergraving die samenhangt met het delven van bakstenen van muur S6 . 
Overige sporen Twee ovale bruingrijze vlekken , aangetroffen in vlak in het midden van de put ( S1 , S2 ) moeten waarschijnlijk geduid worden als natuurlijke verkleuringen , waarbij bijvoorbeeld gedacht kan worden aan boomvallen . 
De sporen S9 en S16 zijn in vlak 1 zichtbaar als donkere grijze sleuven met fijn puin . 
Beide sleuven lopen parallel met respectievelijk muur S7 en S12 en lijken op het eerste gezicht een insteek van deze muren te zijn . 
De sporen zijn echter niet meer op het niveau van vlak 2 waar te nemen . 
De onderkant van muur S7 is boven het niveau van vlak 2 gelegen en een mogelijke insteek kan daardoor niet meer op vlak 2 waargenomen worden . 
De onderkant van muur S12 is veel dieper dan vlak 2 gelegen , maar ook hier is geen insteek waar te nemen ( ook niet in de coupe ) . 
Inmiddels is het zeker dat zowel muur S7 als muur S12 in 1967 zijn blootgelegd door mejuffrouw Stoel , waardoor S9 en S11 dus aan de werkzaamheden van 1967 toegeschreven mogen worden . 
Interpretatie van de grondsporen in put 1 Het inpassen van de op schaal ( 1:100 ) getekende plattegrond van het in 1967 vrijgelegde muurwerk in het sporenoverzicht van put 1 heeft resultaat opgeleverd ( zie afbeelding 5 ) . 
12 De tekening blijkt keurig te passen waardoor de documentatie inclusief de beschrijving van 1967 kan worden gekoppeld aan de sporen in put 1 . 
12 Met dank aan mej . 
J. Stoel voor het verlenen van toestemming . 
12 Er ontstaat het beeld van een gebouw met verschillende ruimten . 
S12 blijkt deel uit te maken van een lange muur die , vooral vanwege de ligging , waarschijnlijk de noordoostelijke buitenmuur van het gebouw is . 
Andere aanwijzingen hiervoor zijn de relatief goede kwaliteit van het metselwerk en de verbreding in de onderste lagen van het muurwerk . 
Uitbraaksleuf S13 vormt mogelijk het restant van de zuidwestelijke buitenmuur . 
Ten westen hiervan zijn namelijk geen sporen meer aangetroffen . 
S7 maakt deel uit van een binnenmuur die het gebouw in de lengterichting verdeelt . 
Het verschil in functie tussen een buiten- of binnenmuur verklaart mogelijk het verschil in de hardheid van de gebruikte bakstenen . 
Eén vierkante ruimte wordt omsloten door muur S12 , muur S7 , mogelijk uitbraaksleuf S10 en een muur aan de zuidoostzijde . 
Ten noordwesten hiervan bevindt zich waarschijnlijk een tweede vierkante ruimte . 
Het is opvallende dat de muur S12 nog voorbij deze ruimte in noordwestelijk richting doorloopt . 
Een derde ruimte wordt omsloten door muur S7 , uitbraaksleuf S13 , muur S6 en mogelijk een muur aan de noordwestzijde . 
Deze ruimte was mogelijk nog gedeeltelijk onderverdeeld door muur S15 . 
Voor een interpretatie van S6 en S15 als binnenmuren spreekt de koude bouwnaad met muur S7 en de slechtere kwaliteit van het muurwerk . 
Dat de muur S6 niet aansluit op S13 kan wellicht een aanwijzing zijn dat zich hier een doorgang heeft bevonden . 
Of zich ten noordwesten van de derde ruimte nog een vierde ruimte heeft bevonden is niet duidelijk . 
Ten zuidoosten van de hierboven beschreven ruimtes blijkt zich volgens de plattegrond uit 1967nog een rechthoekige ruimte te bevinden . 
De zuidoostelijke muur van deze ruimte lijkt zwaarder uitgevoerd dan de andere muren van het gebouw , heeft een onregelmatige vorm en lijkt versterkt door steunberen . 
De lengte van deze ruimte is moeilijk vast te stellen , het is echter opvallend dat de muur in het verlengde van muur S6 zich nog ver in noordoostelijke richting voortzet . 
Door de plattegrond te projecteren op de topografische ondergrond zien we dat het gebouw niet op het hoger gelegen deel van het terrein , maar juist aan de rand daarvan , langs de beekloop , is gelegen . 
Hoewel er voldoende ruimte was om op dit hooggelegen terrein te bouwen , is deze ruimte niet benut . 
Het gebouw is juist aan de beekloop gesitueerd . 
De oriëntatie van het gebouw lijkt zó gekozen dat het in de lengterichting parallel loopt aan een recht stuk van de beekloop . 
De lateraal gelegen rechthoekige ruimte aan de zuidoostzijde loopt bijna door tot in de beekloop . 
Dit kan een belangrijke aanwijzing zijn voor de functie . 
Wellicht betreft het hier het complex van een watermolen . 
De zuidoostelijke ruimte met de versterkte buitenmuur heeft mogelijk als molenhuis gediend . 
Aan de korte zijde aan de kant van de beek heeft zich dan het waterrad bevonden . 
In de onregelmatige binnenruimte bevonden zich dan het aandrijfsysteem en de eventuele molenstenen . 
Hiervan is niets teruggevonden , maar aangezien in 1967 de graafwerkzaamheden juist hier zijn gestopt , is de kans dat zich hier nog aanwijzingen daarvoor bevinden niet ondenkbaar . 
De andere ruimten dienden bijvoorbeeld voor opslag van ruwe en verwerkte goederen . 
Put 2 Put 2 is een proefsleuf van 52 x 4 meter . 
Tot 18 meter ( gerekend vanaf het zuiden ) is er slechts één vlak aangelegd , terwijl van 18 tot 52 meter twee vlakken zijn aangelegd . 
In totaal zijn 46 spoornummers uitgeschreven . 
In deze sleuf is zijn verschillende sporen en structuren aangetroffen : muren , uitbraaksleuven , sporen van een baksteenoven , een waterput , recente verstoringen door vergraving , mogelijk ook enkele kuilen en een structuur waarvan de functie niet duidelijk is . 
Muren De muren in put 2 bestaan uit verschillende lagen bakstenen en zijn gevoegd met mortel . 
Op de muren S32 en S33 na , zijn alle muren reeds in vlak 1 geconstateerd . 
Muur S10 bestaat uit 7 lagen bakstenen ( afm . 
27 x 12 x 6-7 cm ) die rusten op een laag van blokken mergel ( dikte van de blokken is 18-20 cm ) . 
In totaal is de muur tot een hoogte van ongeveer 78 cm bewaard gebleven . 
Er zijn zowel zachte als harde bakstenen gebruikt en de kleur varieert van oranje tot paars ( zie verder ook de beschrijving van de los aangetroffen bakstenen onder ‘ Vondsten ’ ) . 
In de muur zijn verschillende complete bakstenen verwerkt en ook enkele halve bakstenen . 
De muur is netjes opgebouwd en tussen de stenen is witte mortel ( 2 a 3 cm dik ) zichtbaar . 
Het oostaanzicht van de muur is slordiger dan het westaanzicht . 
Met name aan de onderzijde van de muur steken er stukken mortel uit de muur . 
13 De oriëntatie van de muur is zuidoost-noordwest . 
De lengte van de muur is 196 cm en de breedte ongeveer 50 cm . 
Aan de korte noordzijde springt de muur ongeveer 15 cm in . 
Hier bevindt zich een deurpost . 
De open ruimte tussen muur S10 en de uitbraaksleuf S31 is ongeveer 1 meter , hetgeen waarschijnlijk overeen komt met de breedte van de oorspronkelijke doorgang . 
De mogelijke insteek S30 loopt parallel en ten oosten en westen van muur S10 en uitbraaksleuf S31 . 
De insteek S30 is alleen gecoupeerd aan de oostkant van muur S10 en het is dan ook niet zeker dat deze aan de westkant en ten oosten en westen van uitbraaksleuf S31 hetzelfde is . 
De insteek in de coupe langs muur S10 is opgevuld met grijze vuile leem . 
Direct ten oosten en parallel aan muur S10 is op het niveau van vlak 1 een recente verstoring zichtbaar ( niet afgebeeld ) . 
Deze verstoring doorsnijdt tevens de uitbraaksleuf S9 . 
Het is niet duidelijk of de recente verstoring samenhangt met de winning van baksteen in het verleden of met de werkzaamheden in 1967.Op het niveau van vlak 2 bevindt zich ter weerzijden van S10 de mogelijke oorspronkelijke insteek S 30 . 
In haar verslag over de graafwerkzaamheden meldt mejuffrouw Stoel dat “ twee zware muren bloot [ kwamen ] te liggen , die in elkaars verlengde lagen met een open ruimte ertussen ” 13 . 
Van de in put 2 aangetroffen muren komen òf S10 en S32 hiervoor in aanmerking , òf S32 en S33 . 
Zowel langs S32 als langs S33 lijkt een sleufje gegraven , waarvan niet zeker is of dit als insteek geïnterpreteerd kan worden . 
Het is hierdoor niet uit te sluiten dat S30 toch recent is en samenhangt met de werkzaamheden uit 1967 . 
Muur S32 bestaat uit 7 lagen bakstenen ( afm . 
27 x 12 x 6-7 cm ) die rusten op een zandige leemlaag , waaronder weer zand zichtbaar is ( vleilaag ) . 
In totaal is de muur tot een hoogte van ongeveer 62 cm bewaard gebleven . 
Er is gebruik gemaakt van harde en zachte bakstenen en de kleur varieert van oranje tot paars . 
In de muur zijn veel halve bakstenen verwerkt , maar ook verschillende complete bakstenen . 
Het muurwerk is netjes en in verband gemetseld , waarbij de stenen elkaar steeds iets overlappen . 
De bovenste lagen baksteen zijn netjes gevoegd met witte mortel ( lagen van 2 à 3 cm dikte ) , de onderste lagen bakstenen zijn slordiger gevoegd en er steken ook stukken mortel uit de muur . 
Aangezien alleen de oostkant van de muur is vrijgelegd , is het niet met zekerheid te zeggen of de westkant net als bij muur S10 een netter aanzicht had dan de oostkant . 
De oriëntatie van de muur is zuidoost-noordwest . 
De lengte van de muur is 150 cm en de breedte is 58 cm . 
Aan de korte noordzijde springt de muur ongeveer 15 cm in . 
Hier bevindt zich een deurpost . 
De doorgang tussen de muren S32 en S33 is ongeveer 115 cm breed . 
Insteek S40 is niet duidelijk waargenomen in het vlak , maar wel bij het couperen van muur S32 ( oostkant van de muur ) . 
De insteek is grijs met kleine bruine en witte vlekjes en ongeveer 12 cm breed . 
Muur S33 bestaat uit 9 lagen bakstenen ( afm . 
27 x 12 x 6-7 cm ) die rusten op een zandige leemlaag ( 6 cm ) , waaronder weer zand zichtbaar is ( vleilaag ) . 
In totaal is de muur tot een hoogte van ongeveer 78 cm bewaard gebleven . 
Er is gebruik gemaakt van harde en zachte bakstenen en de kleur varieert van oranje tot paars . 
In de muur zijn veel halve bakstenen verwerkt , maar ook verschillende complete bakstenen . 
De muur is netjes opgebouwd in een verband waarbij de stenen elkaar steeds iets overlappen . 
De 5 bovenste lagen baksteen zijn netjes gevoegd met witte mortel ( lagen 2 à 3 cm dikte ) ; de 4 onderste lagen bakstenen zijn slordiger gevoegd en er steken hier ook stukken mortel uit de muur . 
Aangezien alleen de oostkant van de muur is vrijgelegd , is het niet met zekerheid te zeggen of de westkant net als bij muur S10 een netter aanzicht had dan de oostkant.De oriëntatie van de muur is zuidoost-noordwest en aan de korte zuidzijde springt de muur ongeveer 15 cm in naar het westen . 
Dit inspringen duidt op een deurpost . 
De lengte van de muur is 137 cm ; de muur staat constructief in verband met aan de noordzijde daarvan gelegen waterput ( S38 , zie afb . 
8 ) . 
De breedte van de muur is 58 cm . 
De open ruimte , oorspronkelijk een ingangspartij , tussen de muren S32 en S33 is ongeveer 115 cm breed . 
13 Stoel 1987 , 11 . 
14 De insteek waargenomen bij het couperen van muur S33 ( S42 , oostkant van de muur ) is slechts 6 cm breed aan de bovenzijde en versmalt tot ongeveer 2 cm aan de onderkant . 
Deze mogelijke insteek is iets donkerder en grijzer dan de omgeving . 
De ronde waterput ( S38 ) is aangetroffen bij het couperen van uitbraaksleuf S17 . 
Hoewel reeds halfronde sporen op het niveau van vlak 1 en vlak 2 geregistreerd waren , kwam de bakstenen opbouw van de waterput pas onder het niveau van vlak 2 te voorschijn . 
De helft van de waterput is zichtbaar in put 2 en slechts het noordoostelijke kwart is gecoupeerd , in de hoop aanwijzingen voor datering te vinden . 
De waterput is uitgegraven tot 250 cm onder het maaiveld , waarna verder opgraven is gestaakt . 
De vulling van de put bestaat uit een opeenvolging van lagen grof puin . 
Boringen naast de waterput wijzen uit dat het grondwater zich op 350 cm onder het maaiveldniveau , gelijk aan het niveau van de Haagbeek , bevindt . 
Vervolgens is de waterput schematisch in doorsnede getekend ( afbeelding 8 ) . 
De halfronde muur bestaat uit bakstenen met een afmeting van 27 x 12 x 6 cm . 
Het muurwerk komt sterk overeen met dat van muur S33 , en nadere beschouwing wijst uit dat het muurwerk van waterput S38 en muur S33 met elkaar in verband zijn gemetseld . 
Onder de bakstenen lagen van muur S38 is een laag van mergelblokken aangetroffen . 
Het gaat hier om min of meer vierkante blokken van ong . 
28 x 28 cm . 
De insteek ( S34 ) van de waterput bestaat uit grof zand en bevindt zich aan de westzijde . 
De breedte van de insteek is ongeveer 50 cm . 
Het muurwerk van S32 , S33 en S10 is overwegend van hetzelfde type . 
De enige verschillen tussen muur S10 en de muren S32 en S33 is de laag van mergelblokken en het gebruik van meer complete bakstenen in muur S10 . 
De muren S32 en S33 horen bij hetzelfde gebouw en vormen samen de ingang naar een ruimte . 
Deze noordelijke kamer was aan de zuidzijde begrensd door de muren die op de plaats van de huidige uitbraaksleuven S17 en S41 stonden . 
Binnen deze ruimte is een compacte grijs bruine laag aangetroffen , waarin verschillende stukjes aardewerk zijn gevonden . 
Het is mogelijk dat deze laag S15 een vloerniveau betreft . 
Binnen de ruimte omsloten door de muren S32 , S33 en de uitbraaksleuven S17 en S13 is een vergelijkbare laag aanwezig . 
Mogelijk betreft het hier een vloerniveau . 
Het verband tussen dit vloerniveau en de muren eromheen is echter niet geheel duidelijk ; het aardewerk afkomstig uit deze laag S15 is mogelijk ouder dan de muren . 
Muur S10 maakt zeer waarschijnlijk deel uit van hetzelfde gebouw als de muren S32 en S33 . 
Naast het muurwerk , komt ook de oriëntatie met elkaar overeen . 
Muur S10 en de uitbraaksleuven S31 , S9 en S41 omsluiten een tweede , zuidelijke ruimte . 
De kopse kant van muur S10 vormt de zuidelijke post van een ingang naar deze zuidelijke ruimte . 
De noordelijke post heeft zich waarschijnlijk bevonden op de plaats waar nu uitbraaksleuf S31 eindigt . 
Deze doorgang verbond deze zuidelijke ruimte vermoedelijk met een derde ruimte , gelegen ten westen van muur S10 en uitbraaksleuf S31 . 
Hoewel het op dit moment niet mogelijk is om vast te stellen of ten westen van de muren S32 en S33 een vierde ruimte gelegen was , is dit niet onwaarschijnlijk . 
De waterput S38 en muur S33 zijn tegelijkertijd gebouwd : de muren zijn met elkaar verweven en het muurwerk is identiek . 
Concluderend kan gezegd worden dat de uitbraaksleuven en muren tot een zelfde gebouw behoorden , waarvan in de sleuf delen van tenminste 3 kamers zichtbaar zijn . 
De gele , oranje en zwarte ‘ vlekken ’ zijn zowel ten noorden als in de ruimtes gelegen . 
Deze ‘ vlekken ’ kunnen geïnterpreteerd worden als kuilen . 
De muren S7 en S8 lopen rond en behoren tot een ovale structuur . 
De ruimte tussen de bakstenen muren was opgevuld met puin . 
Het metselwerk is van vrij slechte kwaliteit , er is zeer veel mortel gebruikt , waardoor een lichte structuur ontstaat . 
Beide muren hellen iets over naar buiten toe . 
Vanwege instortingsgevaar zijn de muren niet verder schoongemaakt , waardoor niets gezegd kan worden over bijvoorbeeld het aantal steenlagen . 
In het oostprofiel zijn zowel muur S7 als muur S8 niet meer zichtbaar . 
De functie van deze ovale ruimte is niet duidelijk . 
In eerste instantie zou men kunnen denken dat het gaat om de restanten van een broodoven . 
De vorm en de situering buiten de muren van het gebouw doen dit vermoeden . 
Aangezien er echter geen brandsporen in de vorm van houtskoolresten of roetaanslag zijn aangetroffen , blijft deze interpretatie speculatief . 
Bovendien is de diameter erg groot , zitten de systematische gaten voor een stook of schietmond op de verkeerde plek en ontbreekt een vloer of 15 stookkanaalstructuur . 
Volgens een andere interpretatie betreft het mogelijk het basement van een tredmolen . 
Het gebouw is op een droge plaats , ten zuiden van het gebouw gelegen , dus uit de wind en in de zon . 
Het is niet onwaarschijnlijk dat een door spierkracht ( paardenkracht ? ) 
aangedreven molen werd ingezet , wanneer bijvoorbeeld door een te lage waterstand de watermolen niet kon werken . 
14 Deze ovale structuur lijkt te zijn gebouwd na het in onbruik raken van S6 ( zie hieronder ) . 
Het stuk muurwerk S27 , opgetrokken uit baksteen , is slechts voor 50 cm zichtbaar en loopt verder het westprofiel in . 
De muur is ongeveer 70 cm breed en oost-west georiënteerd . 
Het zou een steunbeer behorend tot de ovale ruimte ( S7 en S8 ) kunnen zijn , het kan echter ook een onderdeel zijn van een meer westelijk gelegen ruimte . 
Het muurwerk is ongeveer vergelijkbaar met dat van de muren S10 , S32 en S33 . 
Bij het verdiepen langs het oostprofiel is , op een lager niveau dan vlak 2 , muurwerk S46 aangetroffen . 
Dit muurwerk lijkt de aanzet tot een boog . 
Betreft het hier een spaarboog , waarop de muur van een gebouw rustte ? 
Het is onbekend wat de relatie van dit boogje met het stukje muur S27 is . 
Uitbraaksleuven Uitbraaksleuf S9 , reeds zichtbaar in vlak 1 , is gevuld met baksteen puin en onderin veel kalk en mortel . 
De oriëntatie van de sleuf is min of meer noordwest-zuidoost . 
In het westprofiel zijn de insteken van de oorspronkelijke muur aan beide kanten van deze sleuf nog zichtbaar ( S30 en S45 , niet afgebeeld ) , in het vlak is dit alleen aan de oostziide nog waargenomen . 
De breedte van de sleuf bedraagt ongeveer 80 cm . 
De onderkant van deze uitbraaksleuf bevindt zich ongeveer 1,30 m onder het maaiveld . 
Uitbraaksleuf S41 ( vlak 2 ) is zuidwest-noordoost georiënteerd en uitbraaksleuf S31 heeft een zuidoost-noordwest oriëntatie . 
De grens tussen de uitbraaksleuf S31 en S41 is arbitrair ; deze is in het vlak niet goed waar te nemen . 
De breedte van sleuf S41 is maximaal 150 cm en die van sleuf S31 ongeveer 60 cm . 
Zowel in vlak 1 , als in vlak 2 is er onduidelijkheid over de begrenzing tussen S13 , S14 ( niet afgebeeld ) en S41 , met name in het oostelijk deel . 
Vanwege de droogte tijdens het onderzoek en het aanwezige puin bleek het lastig begrenzingen in het vlak vast te stellen . 
In het profiel is op deze plaats een grote depressie met verschillende vullingen zichtbaar , die waarschijnlijk het gevolg is van het uitbreken van de muur . 
Uitbraaksleuf S17 bestaat bovenin uit baksteen puin met mortel en onderin is een witte laag mortel en kalk zichtbaar . 
Tevens is een duidelijke insteek van grijze leem aanwezig . 
De onderkant van de sleuf bevindt zich 80 cm onder het maaiveld , de breedte is met insteek ongeveer 80 cm . 
De sleuf , die doorloopt in het oostprofiel heeft minimaal een lengte 2,50 m. De oriëntatie van de uitbraaksleuf S17 is noordwest-zuidoost . 
Overige sporen In het zuidelijke en in het noordelijke einde van de put is in vlak 1 een aantal grijsbruine vlekken waargenomen . 
Gezien de nabijheid van de beek betreft het hier waarschijnlijk natuurlijke vochtplekken . 
Op het niveau van vlak 2 lijkt zich aan de noordzijde de begrenzing van een beekafzetting , bestaande uit donkerbruin leem vermengd met grind te bevinden ( S36 ) . 
Ten noorden van muur S17 bevinden zich enkele kuilen , waaronder S19 en S20 . 
De sporen manifesteren zich als ronde en ovale gele lemige vlekken , met daarin verbrande klei en houtskool . 
S19 en S20 zijn in vlak 2 gecoupeerd en blijken kuilen te zijn met een diepte van 40-50 cm en met een gelaagde vulling . 
Vlakbij S19 en S20 is een rond donkergrijs/zwart spoor ( S22 ) aangetroffen met een doorsnede van ca 50 cm en een diepte van ca 20 cm . 
S22 bevatte verbrande klei en houtskool . 
Ter weerszijden van uitbraaksleuf S41 zijn eveneens twee gele lemige vlekken , S39 en S37 , aangetroffen . 
Ook S39 bleek na couperen een kuil met een diepte van ca 50 cm met verschillende vullingen te zijn en houtskool en verbrande klei te bevatten . 
14 Met dank aan M. Bartels ( gemeente Deventer ) voor deze suggestie en zijn informatie . 
16 Het opvallende spoor S6 in vlak 1 laat zich goed interpreteren ( afbeelding 7 ) . 
Het betreft de sporen van een baksteenoven , een zogenoemde ‘ windoven ’ of ‘ loze oven ’ . 
15 De stenen zijn ter plaatse gebakken , zonder dat er gebruik is gemaakt van een gemetselde oven . 
Er wordt een geschikte droge plek uitgezocht , die eventueel vlak wordt gemaakt . 
De bodem wordt bedekt met reeds gebakken baksteen ( indien voorhanden ) . 
Daarop worden de gedroogde ongebakken stenen ( vormelingen ) gestapeld , steeds staande op de lange smalle kant . 
Op regelmatige afstanden worden tussen de steenrijen gangen uitgespaard tot een halve meter hoog , welke gevuld worden met brandstof , bijvoorbeeld turf of hout . 
Vervolgens stapelt men de rauwe stenen verder op , nu ook boven de stookgangen . 
Tussen de stenen wordt voldoende ruimte gelaten om de hitte te laten doordringen . 
De stapel wordt van boven afgedekt met enkele lagen reeds gebakken stenen , met soms daarop nog zoden of plaggen . 
Ook opzij wordt de stapel afgesloten . 
Tenslotte wordt alles rondom dichtgesmeerd met klei , waarbij boven in enkele trekgaten worden opengelaten , om de uit de stenen vrijkomende waterdamp en de rook te laten ontsnappen . 
De brandstof wordt aangestoken en van tijd tot tijd bijgevuld . 
Wanneer de oven heet genoeg is worden ook de ingangen van deze stookkanalen afgesloten , waarna men het vuur laat doorwerken . 
16 Van het in put 2 aangetroffen exemplaar zijn 6 stookgangen zichtbaar , die zuidwest-noordoost georiënteerd zijn . 
De grond rondom deze gangen is zwart gekleurd ( verbrand ) met aan de randen rode banen ( verbrand ) . 
Tussen de luchtgangen zijn enkele rechthoekige gele leem baantjes zichtbaar met een zuidoost-noordwest oriëntatie . 
Mogelijk markeren deze sporen de oorspronkelijke plaats van de gestapelde bakstenen . 
De oven is , zoals waargenomen in het vlak , tenminste 5 x 7,5 meter , maar kan zowel langer als breder geweest zijn . 
De oven is op het niveau van vlak 1 gecoupeerd ( afbeelding 7 ) . 
In de coupe is duidelijk een opeenvolging van een grijszwarte en rode laag zichtbaar . 
De totale bewaarde diepte van de oven , gerekend vanaf vlak , is ongeveer 40 cm . 
De brandgangen zijn ongeveer 20 cm diep en gevuld met houtskool , baksteen puin en sintels . 
Rondom de stookgangen is de aarde rood en geel verbrand . 
De rechthoekige gele leembaantjes blijken slechts een paar centimeter diep te zijn . 
De baksteenoven is waarschijnlijk eenmalig gebruikt en heeft vermoedelijk gediend voor het leveren van bouwmaterialen voor de gebouwen in werkput 1 en werkput 2 . 
Vondsten Het totale oppervlak van put 1 beslaat 120 m2 . 
Het oppervlak van put 2 beslaat 216m2 . 
Het aantal vondsten is gering . 
Het betreft vrijwel uitsluitend aardewerk , fragmenten baksteen en enkele metaalvondsten . 
Van het muurwerk zijn de maten van de gebruikte bakstenen genomen , waarna de bakstenen en de mortel zijn bemonsterd . 
Tenslotte zijn uit de baksteenoven enkele grondmonsters genomen . 
Hieronder worden alleen het metaal , het baksteen en het aardewerk besproken . 
Metaal In put 1 zijn geen metaalvondsten aangetroffen ; alleen op de stort van put 1 is een recent machinaal vervaardigd blokje metaal gevonden . 
17 In put 2 zijn bij de aanleg van vlak 2 enkele niet te determineren metaalvondsten verzameld . 
Baksteen De in het muurwerk gebruikte bakstenen zijn reeds hierboven per muur beschreven . 
Van belang is de constatering dat het lijkt dat in alle gevallen bakstenen van het formaat 27 x 12 x 6-7 cm zijn gebruikt , hetgeen in de richting van een veertiende-eeuwse datering van het muurwerk wijst . 
18 De bakstenen zijn in verschillende hardheden door elkaar gebruikt . 
Een vergelijking 15 Andere benamingen voor dit type oven zijn : ‘ meileroven ’ of veldbrandoven ’ , zie Janssen 1987 , 110-111 . 
16 Voor de beschrijving van de bouw van een dergelijke ovens zie ten eerste Hollestelle 1961 , 28-29 ; Zie verder Hollestelle 1974 , 185-189 , vgl . 
fig.3 ; De Keyzer 1973 , 45-50 ; Janssen 1987 , 110-111 . 
17 Determinatie C. Nooijen ( ADC ) d.d . 
23-09-1999 . 
18 Berends 1990 , 71-77 benadrukt dan men voorzichtig moet zijn met het dateren aan de hand van baksteenformaten . 
Momenteel neem men algemeen aan dat de zeer grote formaten van 17 met het uit de baksteenoven ( S6 ) verzamelde baksteenpuin levert een vergelijkbaar beeld op : ook hier werd zachte rode naast paarszwarte versinterde baksteen aangetroffen . 
Helaas zijn er in de baksteenoven geen complete exemplaren aangetroffen , maar op grond van de vergelijking rijst het vermoeden dat de baksteenoven is gebruikt voor het vervaardigen van de bakstenen van beide gebouwen . 
Het verschil in hardheid van de bakstenen kan zijn ontstaan door de verschillen in temperatuur tijdens het bakproces . 
19 Aardewerk In totaal zijn er 84 scherven uit de twee putten verzameld . 
Een deel komt uit sporen , een ander deel is afkomstig van het vlak . 
Voor de rapportage over de determinatie van de aardewerkvondsten wordt verwezen naar bijlage 2 . 
Uit put 1 zijn slechts vijf scherven afkomstig , waarvan een fragmentje van een Siegburg-steengoedkan de meest nauwkeurige datering in de 14 e eeuw oplevert . 
De vier overige scherven zijn van blauwgrijs aardewerk en zijn te dateren van de 12e tot het midden van de 14e eeuw . 
Put 2 heeft het meeste aardewerk opgeleverd : blauwgrijs aardewerk , Zuid-Limburgs aardewerk , proto-steengoed en steengoed . 
Het vormenspectrum ( kannen , ( kook ) potten en voorraadvaten ) is huishoudelijk van aard . 
De scherven , in totaal 79 stuks , zijn over het algemeen klein ( < 4 cm² ) . 
Alleen een steengoed-scherf , uit vondstnr . 
17 , is groter ( 4,2 x 4,8 cm ) . 
Op een enkele licht-verweerde scherf na , is het materiaal niet aan erosie onderhevig geweest . 
De gevonden scherven vertonen geen sporen van secundaire verbranding . 
Een gedraaide Zuid-Limburgse rand uit de late 12 e of vroege 13 e eeuw ( vondstnummer 17 ) en een scherf van proto-steengoed uit de 13 e eeuw ( vondstnummer 8 ) zijn het scherpst dateerbaar . 
Het jongst zijn twee steengoed-scherven , één uit de 14e of 15e eeuw ( vondstnr . 
4 ) en één uit de 15 e of 16 e eeuw ( vondstnr . 
17 ) . 
Laatstgenoemde scherf is naast de muur S32 gevonden , samen met de reeds genoemde Zuid-Limburgse rand uit de late 12 e of vroege 13 e eeuw . 
Deze randscherf kan daarom niet met zekerheid aan de gevonden structuren worden gerelateerd . 
Tijdens de werkzaamheden van 1967 is vermoedelijk juist langs deze muur gegraven , waardoor de late steengoed-scherf hier terecht is gekomen . 
Bij dezelfde muur is op een dieper , niet recentelijk verstoord niveau , blauwgrijs aardewerk aangetroffen uit de periode van de 12 e eeuw tot het midden van de 14 e eeuw ( vondstnummer 18 ) . 
Eén scherf ( vondstnr . 
10 ) is niet met zekerheid te determineren . 
Het zou kunnen gaan om kogelpot-aardewerk uit de 10e of de 11e eeuw . 
De rest van het middeleeuwse aardewerk kan zonder nadere precisering worden gedateerd in de periode van de 12 e eeuw tot het midden van de 14 e eeuw . 
Het post-middeleeuwse materiaal bestaat uit een steengoed-scherf uit de periode van de 16 e tot en met de 18 e eeuw ( vondstnr . 
3 ) die is aangetroffen tijdens de aanleg van vlak 1 , dus vrij hoog . 
Afgezien van een mogelijk 10 e- of 11 e-eeuwse scherf en van een scherf uit de 17 e of 18 e eeuw , is al het gevonden aardewerk te dateren in de periode van de 12 e tot en met de 16 e eeuw . 
Hierbij moet worden opgemerkt dat het dominant aanwezige blauwgrijze aardewerk niet nader is te dateren dan in de periode van de 12 e tot het midden van de 14 e eeuw . 
Het weinige overige aardewerk stamt uit de 13e of de 14 e eeuw . 
Slechts twee scherven , één uit de 14 e of de 15 e eeuw en één uit de 15 e of de 16 e eeuw , kunnen de 15 e en 16 e eeuw vertegenwoordigen . 
Op basis van de datering van het aardewerk , kan worden gezegd dat het terrein is gebruikt in de periode van de 12 e tot de 16 e eeuw , waarbij waarschijnlijk de nadruk lag op de 13 e en 14 e eeuw . 
Verspreiding van vondsten en grondsporen Het fysisch gegrafisch booronderzoek heeft geen archeologische indicatoren opgeleverd . 
Het opsporen van archeologische resten en het begrenzen van de vindplaats was overigens ook niet een primair doel 30-38x16-18x8-12 van 1150 tot 1300 voorkwamen . 
Het kleinere formaat zoals dat te Lomm is aangetroffen is te plaatsen in de 14e of 15e eeuw . 
Met dank aan J. Schotten voor informatie en literatuurverwijzing . 
19 Zie ook Janssen 1987 , 110-111 . 
18 van het fysisch-geografisch booronderzoek . 
Het is echter zeer waarschijnlijk dat de omvang van de vindplaats zich beperkt tot de grenzen die het meanderende beekdal aangeeft . 
In put 2 is geconstateerd dat in het geval van de westelijke lokatie ( A ) de sporen en structuren een groot deel van de lengterichting van het terrein beslaan . 
De vondsten en sporen concentreren zich bij het bakstenen gebouw dat is gelegen op het hoogste punt van het terrein ( vergelijk afbeelding 2 ) . 
Het lijkt aannemelijk dat de sporen en vondsten zich ook in de breedte van het terrein uitstrekken . 
Daarentegen blijkt in put 1 op de oostelijke lokatie ( B ) , dat de sporen en structuren zich juist concentreren aan de noordoostelijke rand van het hogere terrein . 
Door inpassing van de plattegrond van het in 1967 vrijgelegde muurwerk is de horizontale verspreiding van de sporen en vondsten vrij duidelijk bekend Het gebouw is aan de beek gelegen . 
Ook hier bevinden de sporen zich direct onder het maaiveld en reiken tot een diepte van maximaal 1,60 m onder het maaiveld . 
Het terrein is iets minder geaccidenteerd in vergelijking met de westelijke lokatie . 
Datering en karakter van de vindplaats De vindplaats Lomm-Liveldweg is door de specifieke ligging in het dal van een meanderende beek te verdelen in twee lokaties , een westelijke lokatie ( A ) en een oostelijke lokatie ( B ) . 
Op lokatie A bevindt zich een bakstenen gebouw uit de Late Middeleeuwen , dat vermoedelijk is te typeren als een woonhuis . 
Het merendeel van het hierbij gevonden aardewerk is slechts ruim te dateren in de periode van de 12 e tot in de 14e eeuw . 
De 15 e en 16 e eeuw zijn niet overtuigend aanwijsbaar in het aardewerk . 
Het voor dit gebouw gebruikte baksteenformaat maakt een datering van de bouw in de 14 e eeuw het meest waarschijnlijk . 
Het gebouw op het oostelijk deel van de vindplaats , op lokatie B , is op grond van de ligging aan de rand van het terrein langs de beek voor wat betreft de functie vermoedelijk gerelateerd aan het water . 
Dat dit gebouw is te typeren als een watermolen lijkt aannemelijk . 
Het spaarzame aardewerk is te dateren van de 12 e tot in de 14 e eeuw . 
Het gebruikte baksteenformaat wijst ook voor dit gebouw in de richting van een 14 e-eeuwse datering . 
Het is waarschijnlijk dat beide gebouwen deel uitmaken van een complex en gelijktijdig in gebruik waren . 
Op grond van de aardewerkvondsten krijgt men de indruk dat het gebouwencomplex ná de 15 e eeuw niet meer is gebruikt . 
Hierbij moet wel worden aangetekend dat het aantal vondsten te gering is voor het doen van een 'harde ' uitspraak over de datering . 
6 Gaafheid en conservering van de vindplaats Met betrekking tot gaafheid en conservering van de vindplaats in haar algemeenheid heeft het fysisch-geografisch onderzoek uitgewezen dat beide terreinen slechts in geringe mate onderhevig zijn 19 geweest aan natuurlijke erosie . 
De sporen bevinden zich direct onder de bouwvoor , hetgeen betekent dat er aantasting door landbouwactiviteiten , bijvoorbeeld door verploeging , heeft plaatsgevonden . 
De schade is echter beperkt gebleven . 
De aanwezigheid van de ( onderkant ) van een baksteenoven leidt tot de conclusie dat het maaiveld ten tijde van het gebruik van de molen zich waarschijnlijk op ongeveer hetzelfde niveau als het huidige maaiveld heeft bevonden . 
Getuige de vele uitbraaksleuven zijn het vooral de graafwerkzaamheden vanaf vermoedelijk ca . 
de 17e eeuw ten behoeve van het verkrijgen van bouwmateriaal die de meeste schade hebben toegebracht . 
Tenslotte is de vindplaats in geringe mate verstoord door het onderzoek in 1967 . 
Dit geldt in geringere mate voor de westelijke lokatie en meer voor de oostelijke lokatie . 
Aangezien deze graafwerkzaamheden zich vooral hebben beperkt tot het vrijleggen van nog aanwezig muurwerk , is de kans op ongestoorde grondsporen en vondsten binnen de niet vrijgelegde ruimtes nog aanwezig . 
De sporen van de baksteenoven , in combinatie met het aanwezige muurwerk , bieden mogelijk kansen voor vervolgonderzoek op het gebied van pyrotechnische processen . 
De conservering van het aardewerk is vrij goed . 
Slechts enkele scherven zijn aan erosie onderhevig geweest . 
Het aantal aangetroffen scherven is echter gering en het merendeel van deze scherven is klein van formaat . 
De kans op aanwezigheid van ecofacten is gering . 
Mogelijk bevinden zich in de waterput op een grotere diepte dan 2,50 m onder het maaiveld , onder het niveau van de grondwaterspiegel , nog organische resten . 
7 Conclusies Op de specifieke onderzoeksvragen die in het AAO-ontwerp zijn gesteld ( zie hierboven onder hoofdstuk 3 , Doel van het onderzoek ) zijn na het onderzoek de volgende antwoorden te geven : 20 1 . 
De vindplaats Lomm-Liveldweg is door de specifieke ligging aan de Haagbeek te verdelen in twee lokaties , een westelijke lokatie ( A ) en een oostelijke lokatie ( B ) . 
In put 2 is geconstateerd dat in het geval van de westelijke lokatie ( A ) de sporen en structuren een groot deel van de lengterichting van het terrein beslaan . 
De vondsten en sporen concentreren zich bij het bakstenen gebouw dat is gelegen op het hoogste punt van het terrein ( vergelijk afbeelding 2 ) . 
Het lijkt aannemelijk dat de sporen en vondsten zich ook in de breedte van het terrein uitstrekken . 
Daarentegen blijkt in put 1 op de oostelijke lokatie ( B ) , dat de sporen en structuren zich concentreren aan de noordoostelijke rand van het hogere terrein . 
Door inpassing van de plattegrond van het in 1967 vrijgelegde muurwerk is de horizontale verspreiding van de grondsporen en vondsten vrij duidelijk bekend . 
2 . 
Zowel op lokatie A als op lokatie B bevindt zich een bakstenen gebouw uit de Late Middeleeuwen . 
Het grootste gedeelte van het vondstcomplex op zowel lokatie A als B , voornamelijk aardewerk , is te dateren in de periode van de 12e tot in de 14e eeuw . 
Het voor beide gebouwen gebruikte baksteenformaat wijst in de richting van een datering van de bouw in de 14 e eeuw . 
Het is waarschijnlijk dat beide gebouwen gelijktijdig in gebruik waren . 
Een datering van de aangetroffen gebouwresten in de 14de eeuw geeft aan dat er geen relatie kan worden gelegd met de stichting van het uit de 15de eeuw stammende klooster Barbara ’ s Weerd . 
Het aangetroffen aardewerk van vóór de 14e eeuw laat zien dat het terrein of de directe omgeving al werd gebruikt , maar er zijn geen grondsporen uit deze fase gevonden . 
Er zijn geen vondsten aangetroffen die met zekerheid uit de 15e en de 16 e eeuw stammen . 
Dit kan betekenen dat de vermoedelijke watermolen na de 15e eeuw niet meer in gebruik was en dus relatief kort heeft bestaan . 
3 . 
De veronderstelling dat de eerder aangetroffen structurele resten behoren tot een watermolen kan op basis van de resultaten van het AAO worden gehandhaaft . 
Dit betreft de structurele resten zoals aangetroffen op lokatie B ( het oostelijk deel van de vindplaats ) . 
De ligging aan de rand van het terrein langs de beek doet een functionele relatie met het water vermoeden . 
Dat dit gebouw is te typeren als een watermolen lijkt hierdoor aannemelijk . 
Zekerheid is er echter niet . 
Het bakstenen gebouw op lokatie A is te vermoedelijk te typeren als een woonhuis . 
Het vormenspectrum van het aangetroffen aardewerk ( kannen , ( kook ) potten en voorraadvaten ) is gebruikelijk voor een bewoond gebouw in de Middeleeuwen . 
Daarnaast bevindt zich in dit gebouw een waterput . 
Naast het gebouw is een ovale structuur aangetroffen , waarvan de functie niet zeker is . 
Waarschijnlijk kan deze structuur als een tredmolen of als broodoven worden geïnterpreteerd . 
4 . 
Er is geen mobiel vondstmateriaal in situ , dat wil zeggen met een duidelijke relatie met de structurele resten , gevonden . 
Er zijn echter enige kanttekeningen te plaatsen . 
Bij het gebouw op lokatie B is een fragment Zuid-Limburgs aardewerk uit de late 12 e of vroege 13 e eeuw naast een muur aangetroffen . 
Gezien de aanwezigheid van een scherf uit de 15 e of 16 e eeuw is de context echter verstoord , waarschijnlijk door graafwerkzaamheden in 1967 . 
Aangezien het graven in 1967 op deze lokatie beperkt is gebleven is de kan op het vinden van mobiele vondsten in situ nog aanwezig . 
Er zijn bijvoorbeeld wel vondsten in situ in enkele andere grondsporen aangetroffen . 
De vondsten bevinden zich dus met name op het diepere niveau van vlak 2 of daaronder . 
Het aantal vondsten is echter beperkt en het betreft vrijwel uitsluitend aardewerk . 
Op lokatie A zijn tijdens de graafwerkzaamheden van 1967 de structurele resten weliswaar niet overal tot op het diepste niveau vrijgelegd , maar de kans op het vinden van mobiele vondsten in situ nabij de structurele resten is wel afgenomen . 
5 . 
Als onderdeel van het fysisch-geografisch onderzoek is van beide putten een profielwand beschreven . 
In het noordelijke deel van zowel put 1 als put 2 bestond het profiel uit een pakket kalkloze leem op kalkloos zand . 
De top van dit zand bevond zich 0,95 tot 1,40 m onder het maaiveld . 
In overeenstemming met de boringen in raai 2 ( zie afbeelding 10 ) is dit zand te interpreteren als een rivierterras . 
Hier heeft geen erosie en/of sedimentatie plaats gevonden na het menselijk gebruik van het terrein . 
In het zuidelijke deel van beide putten ( 14 m ten noorden van de putrand van put 1 , respectievelijk 5 m in put 2 ) duikt de top van het zandpakket weg tot ongeveer 3,60 m onder het maaiveld . 
De afzettingen die zich hierop bevinden zijn geïnterpreteerd als de opvulling van het beekdal van de Haagbeek . 
De archeologische sporen en structuren bevinden zich steeds direct onder de bouwvoor , waaruit blijkt dat de beekdalopvulling al was gevormd voordat de menselijke 21 activiteiten plaatsvonden . 
Ook in het beekdal heeft dus geen erosie en/of sedimentatie plaatsgevonden sinds het menselijk gebruik van het terrein . 
6 . 
De ligging van het gebouw op lokatie B , direct aan de Haagbeek , vormt een aanwijzing voor de interpretatie als watermolen ( zie verder onder punt 8 ) . 
7 . 
Met betrekking tot gaafheid en conservering van de vindplaats in haar algemeenheid heeft het fysisch-geografisch onderzoek uitgewezen dat beide terreinen slechts in geringe mate onderhevig zijn geweest aan natuurlijke erosie . 
De sporen bevinden zich direct onder de bouwvoor , hetgeen betekent dat er aantasting door landbouwactiviteiten heeft plaatsgevonden , maar beperkt is gebleven . 
De schade die door graafwerkzaamheden is toegebracht aan het complex betreft hoofdzakelijk de bakstenen gebouwen . 
De conservering en de kwaliteit van het aardewerk is goed te noemen . 
Slechts een paar scherven zijn aan erosie onderhevig geweest . 
De kans op aanwezigheid van ecofacten is daarentegen gering . 
Mogelijk bevinden zich in de waterput ( S 38 ) in put 2 op een grotere diepte dan 2,50 m onder het maaiveld , onder het niveau van de grondwaterspiegel , nog organische resten . 
Daarnaast bieden de sporen van de baksteenoven , in combinatie met het aanwezige muurwerk , mogelijk kansen voor vervolgonderzoek op het gebied van pyrotechnische processen . 
8 . 
Het is mogelijk op basis van de nu beschikbare gegevens op beperkte schaal een reconstructie van de veronderstelde watermolen te maken . 
Vervolgonderzoek kan waarschijnlijk nog aanvullende gegevens opleveren . 
De gegevens van het onderzoek van 1967 kunnen aan het recente AAO worden gekoppeld en hebben daardoor een meerwaarde gekregen . 
Door de plattegrond te projecteren op de topografische ondergrond zien we dat het gebouw niet op het hoger gelegen deel van het terrein , maar juist aan de rand daarvan , langs de beekloop , is gelegen . 
De zuidoostelijke ruimte met de versterkte buitenmuur heeft mogelijk als molenhuis gediend . 
Aan de korte zijde ( aan de kant van de beek ) heeft zich dan het waterrad bevonden . 
In de onregelmatige binnenruimte bevonden zich dan het aandrijfsysteem en de eventuele molenstenen . 
De andere ruimten dienden bijvoorbeeld voor opslag van ruwe en verwerkte goederen . 
8 Samenvatting 22 Van 31 augustus tot en met 24 september 1999 heeft een Aanvullend Archeologisch Onderzoek ( AAO ) plaatsgevonden op een terrein in Lomm ( gemeente Arcen en Velden ) , Liveldweg . 
Het terrein heeft de status van wettelijk beschermd archeologisch monument . 
Het AAO had tot doel het verkrijgen van meer informatie over aard , omvang en kwaliteit van het monument dan er voorhanden was . 
Het AAO werd uitgevoerd in opdracht van projectorganisatie De Maaswerken , een samenwerkingsverband van het ministerie van Landbouw , Natuurbeheer en Visserij en de provincie Limburg . 
Het proefonderzoek plaats als onderdeel van het project 'Behoud en Onderzoek in het Maasdal in het kader van de Maaswerken en de aanleg van de Rijksweg 73-Zuid ' . 
In dit specifieke geval ging het om de archeologische begeleiding van de planvorming en de uitvoering van het project Zandmaas/Maasroute . 
De Zandmaas/Maasroute , van Maastricht tot Hedel ( 222 km ) , heeft als doelstelling : bescherming tegen hoogwater ( Zandmaas ) , verbetering van de vaarweg ( Maasroute ) en beperkte natuurontwikkeling . 
Het AAO is gebaseerd op een onderzoeksontwerp van het door de Rijksdienst voor het Oudheidkundig Bodemonderzoek ( ROB ) ingestelde Projectteam Archeologie Maaswerken & R73-Zuid ( PTA ) ( Schotten 1999 ) . 
Het Archeologisch Diensten Centrum ( ADC ) heeft het AAO uitgevoerd onder begeleiding van het PTA . 
De vindplaats is gelegen op twee lokaties in een S-bocht van de Haagbeek , die hier in de Maas uitmondt . 
De ruime meanderbochten in de beekloop omsluiten hier twee min of meer plateauvormige terreingedeelten met elk een breedte van ruwweg 20 m ( afbeelding 1 ) . 
De archeologische sporen en structuren bevinden zich steeds direct onder de bouwvoor , waaruit blijkt dat de beekdalopvulling al was gevormd voordat de menselijke activiteiten plaatsvonden . 
In het beekdal heeft geen erosie en/of sedimentatie plaatsgevonden sinds het menselijk gebruik van het terrein . 
De veronderstelling dat de eerder op het oostelijke gedeelte van de vindplaats aangetroffen structurele resten behoren tot een watermolen kan op basis van de resultaten van het AAO worden gehandhaafd . 
De ligging aan de rand van het terrein langs de beek doet een functionele relatie met het water vermoeden . 
De typering van dit gebouw als een watermolen is aannemelijk . 
Het bakstenen gebouw op het westelijk deel van de vindplaats is vermoedelijk te typeren als een woonhuis . 
Het vormenspectrum van het aangetroffen aardewerk ( kannen , ( kook ) potten en voorraadvaten ) is gebruikelijk voor een bewoond gebouw in de Middeleeuwen . 
Verder bevindt zich in dit gebouw een waterput . 
Naast het gebouw is een ovale structuur aangetroffen , waarvan de functie niet zeker is . 
Mogelijk kan deze structuur als een tredmolen of als broodoven worden geïnterpreteerd . 
Tenslotte zijn er sporen van een baksteenoven gevonden , welke kansen biedt voor vervolgonderzoek op het gebied van pyrotechnische processen . 
De bouw van de vermoedelijke watermolen en het woonhuis heeft waarschijnlijk plaats gehad in de 14e eeuw . 
Aangezien er ook 13e-eeuws en mogelijk ouder aardewerk is aangetroffen , hebben er op of in de buurt van het terrein kennelijk al eerder menselijke activiteiten plaatsgevonden . 
Dat de stichting van het complex samenhangt met het klooster Barbara 's Weerd is gezien de datering van het complex in de 14 e eeuw niet aannemelijk . 
Ook de veronderstelling dat de watermolen in de 16de eeuw door Maarten Schenck van Nijdeggen is verwoest is door het archeologisch onderzoek niet bevestigd . 
Het complex lijkt een eeuw ouder te zijn en een eeuw eerder te zijn verlaten dan tot dusver op grond van mogelijke historische correlaties werd verondersteld . 
Met betrekking tot gaafheid en conservering van de vindplaats in haar algemeenheid heeft het fysisch-geografisch onderzoek uitgewezen dat beide terreinen slechts in geringe mate onderhevig zijn geweest aan natuurlijke erosie . 
De sporen bevinden zich direct onder de bouwvoor , hetgeen betekent dat er aantasting door landbouwactiviteiten heeft plaatsgevonden , maar beperkt is gebleven . 
De schade die 23 door graafwerkzaamheden is toegebracht aan het complex betreft hoofdzakelijk de bakstenen gebouwen . 
De conservering en de kwaliteit van het aardewerk is goed . 
Slechts een paar scherven zijn aan erosie onderhevig geweest . 
De kans op aanwezigheid van ecofacten is daarentegen gering . 
Mogelijk bevinden zich in de waterput ( S 38 ) in put 2 op een grotere diepte dan 2,50 m onder het maaiveld , onder het niveau van de grondwaterspiegel , nog organische resten . 
24 Afbeeldingen afb.1 Lokatieaanduiding opgravingsputten van het Aanvullend Archeologisch Onderzoek , vindplaats Lomm-Liveldweg , Gemeente Arcen en Velden afb.2 Aanvullend Archeologisch Onderzoek Lomm-Liveldweg . 
Resultaten hoogtemetingen en ligging opgravingsputten afb.3 De nabij de Haagbeek gelegen , meest noordelijke muur van het gebouw in put 1 gezien vanuit het zuiden . 
afb.4 Overzicht van de sporen in put 1 en put 2 , Lomm-Liveldweg afb . 
5 Selectie van de sporen in put 1 en situering van de schets uit 1967 van J. Stoel afb . 
6 Selectie van de sporen in put 2 afb . 
7 Sporen van een baksteenoven ( S6 ) in put 2 , zoals zichtbaar in het horizontale vlak en zoals zichtbaar in de coupe afb . 
8 Doorsnedetekening van de waterput ( S 38 ) in verband gemetseld met muur ( S 33 ) in put 2 afb . 
9 Boorpuntenkaart van het fysisch-geografisch onderzoek bij de vindplaats Lomm-Liveldweg afb . 
10 Lithogenetisch profiel van raai 2 , Lomm-Liveldweg 25 Bijlage 1 Fysisch-geografisch onderzoek ( Marieke van Dinter ) Afbeeldingen : Afb . 
9 : Boorpuntenkaart van het fysisch-geografisch onderzoek bij de vindplaats Lomm-Liveldweg Afb.10 : Lithogenetisch profiel van raai 2 , Lomm-Liveldweg 1 . 
Onderzoeksvragen Door middel van een fysisch-geografisch onderzoek is geprobeerd een antwoord te krijgen op de volgende vragen ( zie Hfst . 
3 ) : 1 . 
Wat is de stratigrafische positie van de archeologische resten ? 
2 . 
Hebben er tijdens of na het menselijk gebruik van het terrein sedimentaire en/of erosieve processen plaats gevonden ? 
2 . 
Onderzoeksmethoden Op het opgravingsterrein zijn 34 boringen ( figuur 9 ) uitgezet . 
De boringen bevinden zich in twee raaien . 
Raai 1 is noordnoordoost - zuidzuidwest georiënteerd , ligt parallel aan put 2 en bevindt zich aan de oostzijde van deze put . 
Raai 2 ligt haaks op raai 1 en kruist zowel put 1 als put 2 . 
De afstand tussen de boringen bedraagt gemiddeld 5 meter . 
De boringen zijn tot aan de grondwaterspiegel uitgevoerd met een Edelmanboor ( 7 cm ) . 
Daarna zijn de boringen dieper doorgezet met een gutsboor ( 3 cm ) . 
In principe werd geboord tot zand was bereikt . 
In het beekdal is slechts op een aantal plaatsen tot op het zand geboord . 
De gemiddelde diepte van de boringen bedraagt daar 2,5 à 3 m–mv . 
De boringen zijn ingemeten ten opzichte van het meetsysteem op het opgravingsterrein . 
De hoogte van het maaiveld van alle boorpunten is ingemeten met behulp van een waterpas . 
De textuur van elke boring is iedere 10 cm beschreven volgens de Stiboka-classificatie 20 . 
Daarnaast is het kalkgehalte geschat . 
Verder zijn de profielwanden van de putten beschreven . 
In totaal zijn drie opnames gemaakt . 
De beschrijving van deze opnames is identiek aan die van de boringen , alleen heeft de textuurbeschrijving om de 5 cm plaatsgevonden . 
Het veldwerk is uitgevoerd door W. van Zijverden en J. Bresser . 
3 . 
Kaartinformatie De Bodemkaart 21 geeft voor het gebied code AMm III aan . 
Dit is een associatie van Maasgronden waarbij de grondwaterspiegel relatief dicht onder het maaiveld ligt . 
4 . 
Lithostratigrafie Van raai 2 is een lithogenetisch profiel getekend ( figuur 10 ) . 
Aan de basis van het profiel bevindt zich een pakket matig grof tot grof zand . 
Dit zand is vaak grindhoudend en kalkloos . 
Dit pakket is geïnterpreteerd als de beddingafzettingen van het riviersysteem dat in het Allerød het Maas-water afvoerde . 
De hoogte van dit pakket lijkt zeer sterk te variëren . 
Dit komt doordat de Haagbeek zich in het Holoceen in dit terras heeft ingesneden . 
Daar waar de top van dit pakket relatief hoog ligt ( 13 en 14 m +NAP ) en tamelijk vlak is , is dit pakket niet geërodeerd door de Haagbeek . 
Dit is het geval ten westen van boring 14 , tussen boring 19 – 21 , tussen boring 27 – 28 en ten oosten van boring 33 . 
Dit zijn tevens de relatief hoge terreindelen van het onderzoeksgebied , ca . 
15 m +NAP . 
Uit de boringen blijkt dat op deze plaatsen een kalkloze leemlaag van 1,0 – 1,5 m dikte op de beddingafzettingen is afgezet . 
Deze leemlaag is geïnterpreteerd als oeverafzettingen van een meanderend riviersysteem en is waarschijnlijk 20 21 Bakker , H. de & J. Schelling , 1966 . 
Systeem voor bodemclassificatie . 
Wageningen . 
Bodemkaart van Nederland , blad 52Oost , Venlo , schaal 1 : 25.000 , 1975 , Stiboka , Wageningen . 
26 gevormd in het Allerød . 
Het is echter ook mogelijk dat ( een deel van ) deze leemlaag is afgezet in het Preboreaal . 
In de overige boringen ontbreekt dit pakket ( boring 15 – 18 , 22 – 26 en 28 –32 ) . 
Op deze plaatsen bevindt het maaiveld zich meestal relatief laag ( gemiddeld op 13 - 14 m +NAP ) , bevindt de top van de beddingafzettingen van het terras zich op 10 - 11 m +NAP en óp deze afzettingen is een 2 – 3 m dik pakket kalkloze lichte klei en zavel afgezet . 
Dit pakket is geïnterpreteerd als beekdalopvulling . 
De opvulling is gevormd in het Holoceen en bestaat voornamelijk uit fluviatiele afzettingen van de Haagbeek . 
Aan de terrasranden bestaat dit pakket waarschijnlijk ook gedeeltelijk uit hellingmateriaal ( boring 22 , 26 , 28 , 31 , en 32 ) . 
In het westen ( zie figuur 10 ) bevindt zich aan weerszijden van de Haagbeek een 0,3 – 1,0 m dik pakket kalkrijke zavel en fijn zand direct onder maaiveld . 
De dikte van dit pakket neemt in westelijke richting toe . 
Dit pakket is geïnterpreteerd als ( recente ) fluviatiele afzettingen van de Maas . 
5 . 
Stratigrafische positie van de archeologische lagen In de boringen zijn geen archeologische indicatoren aangetroffen . 
In de putten zijn echter sporen en muurresten aangetroffen . 
Beide putten lagen op de hoge terreindelen . 
In het noordelijke deel van zowel put 1 als put 2 bestond het profiel uit een pakket kalkloze leem op kalkloos zand . 
De top van het zand bevond zich op 95 – 140 cm –mv en is geïnterpreteerd als de beddingafzettingen van het terras . 
De leemlaag is waarschijnlijk afgezet door een meanderend riviersysteem aan het einde van het Allerød . 
In het zuidelijke gedeelte van beide putten ( 14 m ten noorden van de putrand van put 1 , resp . 
5 m in put 2 ) was echter een insnijding zichtbaar en dook de top van het zandpakket weg . 
Uit de boring op de zuidelijke hoek van de put ( boring 5 ) blijkt dat het zand zich pas op 360 cm –mv bevindt . 
De afzettingen ten zuiden van deze insnijdingen zijn geïnterpreteerd als de opvulling van het beekdal van de Haagbeek . 
Dit is in overeenstemming met figuur 10 . 
De sporen en structuren bevonden zich steeds direct onder de bouwvoor . 
Hieruit blijkt dat de beekdalopvulling al was gevormd voordat de menselijke activiteiten plaats vonden . 
6 . 
Potentiële conservering Op de restanten van het hooggelegen rivierterras heeft bijna geen erosie en/of sedimentatie plaats gevonden in het Holoceen . 
Alleen bij de monding van de Haagbeek zijn fluviatiele sedimenten , deels erosief , afgezet op het terras . 
Het dal van de Haagbeek is ontstaan door insnijding van de beek in het rivierterras . 
Deze insnijding heeft in het Preboreaal plaatsgevonden . 
In het Holoceen heeft de Haagbeek het ingesneden dal weer gedeeltelijk opgevuld met sediment . 
De ligging van de meanderbochten in het beekdal is in het Holoceen nauwelijks veranderd . 
Het huidige beekdal volgt namelijk de meanderbochten en is 20 – 30 m breed . 
De putten bevinden zich grotendeels op het rivierterras . 
Hier heeft geen erosie en/of sedimentatie plaats gevonden na het menselijk gebruik van het terrein . 
In het noordelijk deel van put 1 en het zuidelijke deel van put 2 bevinden de sporen zich direct onder de bouwvoor , in de top van de beekdalafzettingen . 
Hieruit blijkt dat de beekdalopvulling al was gevormd voordat de menselijke activiteiten plaats vonden . 
Ook hier heeft geen erosie en/of sedimentatie plaats gevonden sinds het menselijk gebruik van het terrein . 
7 . 
Paleogeografische reconstructie Uit het booronderzoek blijkt dat de hoge terreindelen bestaan uit relicten van het rivierterras dat is gevormd in het Allerød . 
Aan het einde van het Allerød werd op dit terras een leemlaag afgezet . 
Aan het begin van het Holoceen , het Preboreaal , heeft de Haagbeek zich ingesneden in dit terras met de daarop gelegen leemlaag tot ca.4 – 5 m –mv en is een 20 – 30 m breed , meanderend rivierdal gevormd . 
Vervolgens is het dal in het Holoceen , onder invloed van de stijging van de zeespiegel , weer gedeeltelijk opgevuld met fluviatiele afzettingen van de Haagbeek . 
Daarbij is de ligging van de rivier nauwelijks 27 veranderd ( zie figuur 2 , Resultaten hoogtemetingen ... ) . 
De terrasranden waren echter zo steil dat lokaal af en toe afglijdingen plaats vonden en hellingmateriaal in het dal terechtkwam . 
Daarnaast is bij de monding van de Haagbeek in de Maas recentelijk kalkrijk fluviatiel sediment afgezet tijdens perioden van hoogwater . 
Gedurende deze hoogwaterperioden werd de Haagbeek opgestuwd en werden tegen de terrasranden van het beekdal fluviatiele afzettingen afgezet . 
Uit dit onderzoek blijkt niet hoe oud de beekdalopvulling in het centrale deel van het beekdal is.Tijdens dit onderzoek is een 14C-monster genomen van een bladerpakket dat zich bevond in het onderste deel van de beekdalopvulling ( boring 17 : 310 cm-mv ) . 
Dit biedt de mogelijkheid om de ouderdom van de opvulling van het beekdal door middel van een 14C-datering te bepalen . 
8 . 
Conclusies De ondergrond van de putten bestaat grotendeels uit relicten van het rivierterras dat door de Maas in het Allerød is gevormd . 
De top van de beddingafzettingen bevindt zich op gemiddeld 1 m –mv ( 13 – 14m +NAP ) . 
Hierop is in het Allerød een ca . 
1 m dik pakket leem afgezet . 
In het noordelijk deel van put 1 en het zuidelijke deel van put 2 bevindt zich de rand van het rivierterras . 
Hier bestaat de ondergrond tot 2 -3 m uit beekdalopvulling . 
Onder deze opvulling zijn de beddingafzettingen van het terras nog aanwezig ( 10 – 11 m +NAP ) . 
De beekdalopvulling is gevormd in het Holoceen en bestaat grotendeels uit fluviatiele afzettingen van de Haagbeek . 
Lokaal is hellingmateriaal in het beekdal terechtgekomen en bij de monding van de Haagbeek in de Maas zijn recent kalkrjike fluviatiele afzettingen van de Maas afgezet op de randen van het rivierterras . 
De beekdalopvulling was al gevormd voordat de menselijke activiteit plaats vond . 
Erosie en/of sedmentatie door de Maas en/of Haagbeek heeft zich niet voorgedaan na het menselijk gebruik van het terrein . 
Tijdens dit onderzoek is niet duidelijk geworden hoe oud de beekdalopvulling in het centrale deel van het beekdal is . 
Bijlage 2 Aardewerk ( P. Kleij ) 28 Inleiding Tijdens het AAO te Lomm zijn in de beide putten in totaal 84 aardewerkscherven gevonden . 
Een deel komt uit sporen , een ander deel zijn losse vondsten van het vlak . 
1.1 . 
Het aardewerk uit put 1 Put 1 heeft slechts vijf scherven opgeleverd , te weten vier scherfjes blauwgrijs aardewerk en een fragmentje van een steengoed kan uit Siegburg ( zie tabel 1 ) . 
De blauwgrijze scherven zijn tamelijk afgesleten . 
De steengoed scherf is te dateren in de 14e eeuw en het blauwgrijze aardewerk tussen ca . 
1100 en 1350 . 
1.2 . 
Het aardewerk uit put 2 Put 2 heeft het meeste aardewerk , te weten 79 fragmenten , opgeleverd : kogelpot , Zuid-Limburgs , proto-steengoed , steengoed en blauwgrijs ( zie tabel 1 ) . 
De scherven zijn over het algemeen klein . 
Alleen enkele steengoed-scherven zijn iets groter . 
Op een enkele licht-verweerde scherf na is het materiaal niet aan erosie onderhevig geweest . 
De scherven , in totaal 79 stuks , zijn over het algemeen klein ( < 4 cm² ) . 
Alleen een steengoed-scherf , uit vondstnr . 
17 , is groter ( 4,2 x 4,8 cm ) . 
Op een enkele licht-verweerde scherf na , is het materiaal niet aan erosie onderhevig geweest . 
De gevonden scherven vertonen geen sporen van secundaire verbranding . 
Een gedraaide Zuid-Limburgse rand uit ca.1175-1225 ( vondstnummer 17 ) en een scherf van proto-steengoed uit de 13 e eeuw ( vondstnummer 8 ) zijn het scherpst dateerbaar . 
Het jongst zijn twee steengoed-scherven , één uit de 14e of 15e eeuw ( vondstnr . 
4 ) en één uit de 15 e of 16 e eeuw ( vondstnr . 
17 ) . 
Laatstgenoemde scherf is naast de muur S32 gevonden , samen met de reeds genoemde Zuid-Limburgse rand uit de late 12 e of vroege 13 e eeuw . 
Deze randscherf kan daarom niet met zekerheid aan de gevonden structuren worden gerelateerd . 
Tijdens de werkzaamheden van 1967 is vermoedelijk juist langs deze muur gegraven , waardoor de late steengoed-scherf hier terecht is gekomen . 
Bij dezelfde muur is op een dieper , niet recentelijk verstoord niveau , blauwgrijs aardewerk aangetroffen uit de periode van de 12 e eeuw tot het midden van de 14 e eeuw ( vondstnummer 18 ) . 
Eén scherf ( vondstnr . 
10 ) is niet met zekerheid te determineren . 
Het zou kunnen gaan om kogelpot-aardewerk uit de 10e of de 11e eeuw . 
De rest van het middeleeuwse aardewerk kan zonder nadere precisering worden gedateerd in de periode van de 12 e eeuw tot het midden van de 14 e eeuw . 
Het post-middeleeuwse materiaal bestaat uit een steengoed-scherf uit de periode van de 17 e of 18 e eeuw ( vondstnr . 
3 ) die is aangetroffen tijdens de aanleg van vlak 1 , dus vrij hoog . 
Deze scherf is aan de buitenzijde voorzien van gevlekt 'pantervel'-glazuur . 
2 . 
Interpretatie en datering Het lage aantal scherven in put 1 is te gering om 'harde ' uitspraken te doen over functie , datering en gebruiksintensiteit van het gebouw . 
Hetzelfde geldt voor het vaststellen van de mate van erosie . 
Met enige terughoudendheid kan hier worden gezegd dat de afronding van de scherven wijst erop dat het materiaal in enige mate aan erosie onderhevig is geweest . 
Dit heeft waarschijnlijk te maken met de aanwezigheid van de beek . 
Het in put 2 gevonden aardewerk vertegenwoordigt een huishoudelijk vormenspectrum ( kannen , ( kook ) potten en voorraadvaten ) . 
29 Afgezien van een mogelijk 10 e- of 11 e-eeuwse scherf en van een scherf uit de 17 e of 18 e eeuw , is al het gevonden aardewerk te dateren in de periode van de 12 e tot en met de 16 e eeuw . 
Hierbij moet worden opgemerkt dat het dominant aanwezige blauwgrijze aardewerk niet nader is te dateren dan in de periode van de 12 e tot het midden van de 14 e eeuw . 
Het weinige overige aardewerk stamt uit de 13e of de 14 e eeuw . 
Slechts twee scherven , één uit de 14 e of de 15 e eeuw en één uit de 15 e of de 16 e eeuw , kunnen de 15 e en 16 e eeuw vertegenwoordigen . 
Op basis van de datering van het aardewerk , kan worden gezegd dat het terrein is gebruikt in de periode van de 12 e tot de 16 e eeuw , waarbij waarschijnlijk de nadruk lag op de 13 e en 14 e eeuw . 
Het terrein is daarna incidenteel nog door mensen bezocht , mogelijk voor het verrichten van graafwerkzaamheden . 
In de 17e of 18e eeuw , of mogelijk zelfs later , is in ieder geval gegraven bij spoor 32 , een muur , waarbij een scherf van een 17e of 18e eeuwse steengoed kan en een rand van Zuid-Limburgs aardewerk uit 1175-1225 bij de muur terecht zijn gekomen . 
Het opgraven van stenen van het gebouw om ze secundair als bouwmateriaal te gebruiken is de meest voor de hand liggende verklaring voor het uitvoeren van deze graafactiviteiten . 
De kwaliteit van de scherven is goed , slechts een paar scherven vertonen lichte sporen van slijtage door erosie , wat niet verwonderlijk is in de nabijheid van een beek . 
Literatuur 30 Berends , G. , 1990 , “ Backstein in den Niederlanden des Mittelalters ” , in : Hausbau in den Niederlande , ( Jahrbuch für Hausforschung , Band 39 ) . 
Marburg , 71-77 . 
Hollestelle , J. , 1961 De steenbakkerij in de Nederlanden tot omstreeks 1560 . 
Assen . 
Hollestelle , J. , 1974 , ‘ Soil-Marks of Late Medieval Brick Clamps at Wijk bij Duurstede ’ , Berichten van de Rijksdienst voor het Oudheidkundig Bodemonderzoek 24 , 185-189 . 
Janssen , G.B. , 1987 , Baksteenfabricage in Nederland . 
Van nijverheid tot industrie 1850-1920 . 
Zutphen . 
Keyzer , L.M.J . 
de , 1973 , ‘ Middeleeuwse steenoven in ’ t Goy ’ , Spiegel Historael 8.1 , 45-50 . 
Schotten , J . 1999 , Ontwerp Aanvullend Archeologisch Onderzoek ( AAO ) Lomm d.d . 
12-2-1999 . 
Stoel , J.G.M. , 1987 , ‘ De water- en de windmolen van Lomm ’ , Jaarverslag 1986 van de historische werkgroep Arcen-Lomm-Velden . 
Lomm , 10-13 . 
Stoel , J.G.M. , 1993 , Herwonnen historie . 
Geschiedkundige en archeologische bijdragen over de gemeente Arcen en Velden . 
Velden . 
Willems , W.J.H. , 1999 : Waardering en selectie van onroerende archeologische monumenten ( ROB-nota , 12e concept ) . 
Amersfoort . 
31 
