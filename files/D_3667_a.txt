RAAP Gemeente Zeist Villa Blanda en Lenteleven II Verslag archeologisch onderzoek drs . LA . 
Schute Amsterdam , maart 1998 Briefnummer : 1998-467/MI Opdrachtgever : gemeente Zeist Project : Villa Blanda en Lenteleven II Projectleider : drs . I.A . 
Schute Projectmedewerker : drs . H. Abechri Projectcode : BLA & LENTE Projectbegeleiding : drs . H.C.J . 
Visscher RAAP 1 Inleiding De gemeente Zeist heeft archeologisch adviesbureau RAAP verzocht een archeologisch onderzoek uit te voeren op twee percelen langs de Utrechtseweg ( de N225 ) . 
Het betreft ( zie figuur 1 ) een perceel achter de Villa Blanda ( Utrechtseweg 31 ) en het perceel Lenteleven II ( Utrechtseweg 60 ) . 
Het perceel bij Villa Blanda is ca . 
0,8 ha groot ; het perceel Lenteleven II is ca . 
0,6 ha groot . 
Op beide percelen is de bestaande bebouwing gesloopt in verband met plannen om hier nieuwe kantoorpanden te bouwen . 
Doel van het archeologisch onderzoek was inzicht te verkrijgen in de eventuele aanwezigheid en waarde van archeologische vindplaatsen op beide percelen . 
Van beide percelen zijn tot dusverre geen vondsten bekend . 
De percelen liggen echter in een zone met een hoge archeologische verwachting . 
Op de Zeister Eng , langs de rand van de Utrechtse Heuvelrug , zijn sporen van het middeleeuwse centrum van Zeist en archeologische sporen uit de Ijzertijd aangetroffen . 
RAAP 2 Methoden en technieken Algemeen Het archeologisch onderzoek bestond uit een kort vooronderzoek en een karterend booronderzoek . 
De toegepaste veldwerkmethode werd bepaald door het doel van het onderzoek , de geologische opbouw van het onderzoeksgebied en de beschikbare ( archeologische ) gegevens . 
Vooronderzoek Het vooronderzoek bestond uit het inventariseren en verwerken van reeds voorhanden zijnde archeologische , geologische en historisch-geografische gegevens . 
Bij de Rijksdienst voor het Oudheidkundig Bodemonderzoek ( ROB ) te Amersfoort zijn het Centraal Archeologisch Archief ( CAA ) , het Centraal Monumenten Archief ( CMA ) en het archeologisch expertise-centrum ARCHIS geraadpleegd om na te gaan welke gegevens met betrekking tot beide percelen en de directe omgeving ervan bekend zijn . 
Teneinde inzicht te verkrijgen in de bodemopbouw en de daarmee samenhangende archeologische verwachtingen werden onder andere geologische , bodemkundige en historische aspecten van het gebied aan de hand van kaartmateriaal bestudeerd . 
Hiertoe is gebruik gemaakt van : - de topografische kaart , schaal 1:25.000 ( tweede editie ) , kaartblad 38 Bilthoven , De Bilt , Soesterberg , Zeist en kaartblad 50 Zeist , Bunnik , DriebergenRijsenberg . 
Topografische Dienst , Emmen ( 1995 ) ; - de bodemkaart , schaal 1:50.000 , kaartblad 32 West Amersfoort . 
Stiboka , Wageningen ( 1966 ) ; - de Foto-Atlas Utrecht , schaal 1:14.000 , Blad 99 Zeist . 
Robas , Den lip ( 1989 ) ; - de Grote Historische Atlas , deel 1 West-Nederland 1839-1859 , schaal 1:50.000 , Blad 60 De Bildt , Zeist , Oud Leusden , Maarn . 
Wolters-Noordhoff , Groningen ( 1990 ) . 
Karterend booronderzoek Bepalend voor de keuze van de onderzoeksmethode was het feit dat de te onderzoeken percelen zijn afgedekt met een esdek of plaggendek . 
Dit betekent dat akkers en archeologische vindplaatsen uit de tijd van vóór de plaggenbemesting zich over het algemeen zelden aan het oppervlak reflecteren . 
Bij relatief dunne afdekkende lagen ( < 50 cm ) kan door ploegen ( incidenteel ) archeologisch materiaal uit de ondergrond naar boven gebracht worden . 
Bij dikke tot zeer dikke afdekkende lagen ( > 50 cm , bijv . 
esdekken ) is dit veel minder waarschijnlijk . 
Om vindplaatsen onder essen op te sporen , is daarom een systematisch opgezet booronderzoek noodzakelijk . 
Het booronderzoek werd ( in principe ) in twee fasen verdeeld . 
De eerste fase was erop gericht te bepalen waar onder het esdek nog een intact bodemprofiel aanwezig is ( hiertoe werd een zandguts met een diameter van 1,5 cm gebruikt ) . 
Waar een RAAP intact bodemprofiel aanwezig is , bestaat de kans op de aanwezigheid van archeologische vindplaatsen . 
Als er archeologische vindplaatsen worden aangetroffen , dan volgt de tweede fase van het onderzoek . 
In deze fase worden de eventueel aanwezige vindplaatsen opgespoord m.b.v . 
een Edelmanboor met een diameter van 15 cm ( een zgn . 
'megaboor ' ) . 
In de praktijk bleek het niet of nauwelijks mogelijk om met een zandguts te boren . 
Beide percelen kenmerken zich door een grote hoeveelheid puin in de bovengrond . 
Dit puin is afkomstig van de afgebroken gebouwen die hier gestaan hebben . 
Om deze reden werd vrijwel direct met een megaboor geboord . 
Een dergelijke boor wordt gebruikt om een zo'n groot mogelijk grondvolume naar boven te brengen met het doel dit te controleren op de aanwezigheid van archeologisch materiaal . 
De opgehoorde grond is gezeefd door een zeef met een maaswijdte van vier mm . 
Het archeologische materiaal kan bestaan uit o.a . ( sporen van ) houtskool , verbrande leem , aardewerkscherven , vuursteen en bot ( zgn . 
archeologische indicatoren ) . 
Op het perceel nabij Villa Blanda is geboord in een grid van 25 x 25 m. Hier werden in totaal 17 boringen gezet . 
Op het perceel Lenteleven II werd in een iets fijner grid ( 15 x 15 m ) geboord , voorzover de terreinomstandigheden dit toelieten . 
Het fijnere grid werd gehanteerd in verband met de archeologische vondsten die hier vrijwel direct werden gedaan . 
In totaal werden op dit perceel 23 boringen gezet . 
Er is tot een maximale diepte van 2,25 m -Mv geboord . 
De figuren 2 en 3 geven een overzicht van de ligging van de boorpunten . 
De boorpunten werden in het veld op een veldkaart ingetekend en de boorprofielen aan de hand van een standaard-formulier beschreven . 
Genoteerd werden onder meer de diepte , textuur , kleur , samenstelling van bodemverschijnselen en archeologische insluitsels . 
RAAP 3 De resultaten van het archeologisch onderzoek 3.1 Resultaten van het vooronderzoek Beide percelen liggen op de dekzandrag die de Utrechtse Heuvelrug aan de westzijde flankeert- De Utrechtse Heuvelrug is een stuwwal die door het landijs is 'opgestuwd' tijdens het Saalien , de op één na laatste ijstijd . 
Tijdens grote stormen ( na afloop van het Saalien , tijdens het daaropvolgende Weichselien ) is dekzand afgezet tegen de flanken van de bijna 70 m hoge stuwwal . 
Deze dekzandruggen of -welvingen 'omgordelen ' de stuwwal en worden daarom gordeldekzandruggen of -welvingen genoemd . 
De gordeldekzandruggen of -welvingen vormden en vormen de overgang van de hooggelegen , beboste stuwwal naar het laaggelegen stroomgebied van de Kromme Rijn . 
Dergelijke overgangszones waren vanuit economisch perspectief al in de prehistorie bijzonder aantrekkelijk voor bewoning . 
Sporen van dergelijke bewoning zijn in Zeist nog maar op enkele plaatsen aangetoond ( o.a . Schute , 1995 ; Van Dockum & Van Rooijen , 1996 ) . 
Het ontstaan van Zeist is gekoppeld aan de opwerping van een esdek ( ook wel 'eng' genoemd ) op de gordeldekzandrug . 
Esdekken zijn ontstaan vanaf de Late Middeleeuwen ( vanaf ca . 
1300 na Chr . ) . 
Vanaf deze tijd werd , als gevolg van intensivering van de landbouw , de vruchtbaarheid van de akkers op peil gebracht en gehouden door bemesting met o.a , plaggen en stadsvuil . 
Hierdoor ontstonden op de dekzandruggen akkers met een dik humeus dek , die in de loop van de tijd tot in de lagere delen werden uitgebreid . 
Dit heeft tot gevolg gehad dat grote delen van het oorspronkelijke landschap zijn afgedekt en van karakter veranderd . 
Dit betekent ook dat akkers en archeologische vindplaatsen van vóór de plaggenbemesting zich over het algemeen zelden aan het oppervlak reflecteren en goed bewaard zijn . 
Om deze reden worden essen wel archeologische schatkamers genoemd . 
De archeologische verwachting was voor beide percelen , ondanks de bebouwing die hier recentelijk heeft gestaan , dan ook hoog . 
3.2 Resultaten van het booronderzoek Het perceel bij Villa Blanda ( Utrechtseweg 31 ) Een groot deel van het perceel is met een esdek afgedekt . 
In bodemkundig opzicht behoren de esdekken tot de hoge zwarte enkeerdgronden . 
Over het algemeen bestaan deze esdekken uit leemarm en fijnzandig dekzand . 
De dikte van het esdek varieert van 0 tot 100 cm . 
Het esdek bleek over een groot oppervlak zwaar verstoord te zijn door de aanleg van inmiddels afgebroken kantoorgebouwen . 
In een aantal boringen was in het geheel geen esdek meer waar te nemen ( de boringen 1 , 9 t/m 12 , 16 en 17 ; zie figuur 2 ) . 
In de noordwestelijke punt van het perceel ( het deel dat nu nog bebost is ) is slechts RAAP een dunne eerdlaag aanwezig van minder dan 40 cm ( de boringen 5 , 6 en 13 t/m 15 ; zie figuur 2 ) . 
Volgens de bodemkundige definities is dit strikt genomen geen esdek meer . 
Onder de dunne eerdlaag werd het restant van een podzol ( een bruine bosbodem ) aangeboord , die zich voor de opwerping van het esdek ( dus vóór de Late Middeleeuwen ) in het dekzand heeft gevormd . 
In de rest van het perceel is deze podzol niet meer aangetroffen . 
Tijdens het onderzoek zijn geen archeologische vondsten gedaan . 
In het esdek werden enkele geglazuurde scherfjes aangetroffen . 
Deze scherven zijn archeologisch niet van belang . 
Het perceel Lenteleven H ( Utrechtseweg 60 ) Het perceel wordt in tweeën gedeeld door een kerkhof . 
Op het deel ten noordoosten van het kerkhof heeft een Rooms-Katholieke kerk gestaan , die recentelijk is afgebroken . 
Het deel ten zuidwesten van het kerkhof is grotendeels in gebruik als parkeerplaats . 
Op dit laatste deel zijn vijf bonngen gezet ( de boringen 19 t/m 23 ; zie figuur 3 ) . 
De bodem bleek door afgraving en vergraving zwaar verstoord te zijn . 
Er werden geen archeologische vondsten gedaan . 
Het noordoostelijk deel van het perceel leverde een ander beeld op . 
Hoewel de bouw van de kerk tot een grote verstoring van de oorspronkelijke bodem heeft geleid , valt op grond van de boorresultaten niet uit te sluiten dat hier bewoningssporen uit de Late Middeleeuwen bewaard zijn gebleven . 
Met name in de strook bomen ten zuidoosten van de kerk ( grenzend aan het perceel Utrechtseweg 62 ) is onder het esdek nog een deel van de podzol , het oorspronkelijk bodemprofiel , bewaard gebleven . 
In de boringen 3 en 4 werden in de top van deze podzol , op een diepte variërend van 50 tot 90 cm -Mv , acht kogelpotscherven en één scherfje protosteengoed aangetroffen . 
In het 'omgewoelde deel ' van het perceel werden in de boringen 6 , 7 , 12 en 15 in totaal nog tien kogelpotscherven aangetroffen . 
Deze scherven werden op een diepte variërend van 30 tot 140 cm -Mv aangetroffen . 
De meeste scherven bevonden zich onderin de verstoorde bovenlaag . 
Mogelijk is een klein deel van het esdek niet verstoord door de bouw en afbraak van de kerk . 
RAAP 4 Conclusies en aanbevelingen Er zijn tijdens het archeologisch onderzoek op het perceel bij de Villa Blanda geen aanwijzingen voor de aanwezigheid van archeologische bewoningssporen aangetroffen . 
Om deze reden wordt hier geen verder aanvullend archeologisch onderzoek aanbevolen . 
Op het noordoostelijk deel van het perceel Lenteleven II , het voormalig kerkterrein , zijn mogelijk bewoningssporen uit de Late Middeleeuwen bewaard gebleven ( 10501500 na Chr . ) . 
Deze sporen zullen zich vermoedelijk concentreren op de zuidoostelijke helft van het noordoostelijke deel van het perceel . 
Naar alle waarschijnlijkheid heeft de bewoning zich oorspronkelijk tot buiten het perceel uitgestrekt . 
De beste conserveringsomstandigheden doen zich voor in de bomenstrook . 
Vanaf een diepte van circa 70 cm -Mv kunnen hier archeologische sporen verwacht worden . 
Het is niet uit te sluiten dat op het centrale deel van het perceel restanten van dieper ingegraven middeleeuwse bewoningssporen bewaard zijn gebleven . 
Deze archeologische sporen kunnen verwacht worden vanaf een diepte van circa 120 cm -Mv . 
Gezien de zware verstoringen op het perceel Lenteleven II , de daarmee samenhangende povere conserveringsomstandigheden en het feit dat de vindplaats slechts voor een deel is bewaard ( het grootste deel is naar alle waarschijnlijkheid overbouwd ) , wordt archeologische begeleiding van de bouwwerkzaamheden aanbevolen . 
Over de uitvoering hiervan kan worden contact opgenomen met de provinciaal archeoloog van Utrecht ( ROB , Amersfoort ) . 
RAAP Literatuur Dockum , S.G . 
van , & A. van Rooi jen , 1996 . 
Een huis uit de Ijzertijd onder de es van Parmentiersland , gemeente Zeist . 
Westerheem XLV ( l ) : Ï2-17 . 
Schute , I.A. , 1995 , Zeist-Parmetiersland . 
Een archeologische kartering . 
RAAPrapporl 127 . 
Stichting RAAP , Amsterdam . 
Verklarende woordenlijst dekzand fijnzandige afzettingen die onder periglaciale omstandigheden voornamelijk door windwerking ontstaan zijn ; de dekzanden van het Weichselien vormen in grote delen van Nederland een 'dek' ( Saalien : Formatie van Eindhoven ; Weichselien ; Formatie van Twente ) eerdgrond laag met donkere , min of meer rulle grond , met organische en anorganische bestanddelen enkeerdgronden dikke eerdgrond ontwikkeld op zandgrond onder invloed van de mens ; worden ook wel essen genoemd es oud verhoogd bouwland , ontstaan door ophoging ten behoeve van bemesting . 
Voor de bemesting werden plaggen of met zand vermengde potstalmest opgebracht . 
In geval van een es is de opgebrachte laag ten minste 50 cm dik . 
De term es is gangbaar in Noord- en Oost-Nederland . 
In Midden-Nederland wordt gesproken van enk of eng en in Zuid-Nederland van akker of veld gordeldekzandrug dekzandrug die langs de rand van een hoger gelegen gebied is opgewaaid podzol bodem met een uitspoelingslaag ( E-horizont ) en een inspoelingslaag ( B-horizont ) . 
Het proces van het uitlogen van de E-horizont en de vorming van een B-horizont door inspoeling van amorfe humus en ijzer wordt podzolering genoemd Saalien voorlaatste glaciaal , waarin het landijs tot in Nederland doordrong ( vorming stuwwallen ) , ca . 
250.000-175.000 jaar geleden stuwwal door de druk van het landijs in het Saalien opgedrukte rug van scheefgestelde preglaciale sedimenten Weichselien geologische periode ( laatste ijstijd , waarin het landijs Nederland niet bereikte ) , ca . 
70.000-8.800 jaar geleden RAAP Gebruikte afkortingen ARCHIS CAA CMA Mv RAAP ROB ARCHeologisch Informatie Systeem Centraal Archeologisch Archief Centraal Monumenten Archief maaiveld Regionaal Archeologisch Archiverings Project Rijksdienst voor het Oudheidkundig Bodemonderzoek Overzicht van figuren Figuur 1 : Ligging van de onderzochte percelen ( gearceerd ) , Villa Blanda rechts en Lemeleven II links ( zie pijlen ) ; inzet : ligging in Nederland ( ster ) . 
Figuur 2 : Villa Blanda , boorpuntenkaart . 
Figuur 3 : Perceel Lenteleven II , boorpuntenkaart . 
RAAP Archeologisch Adviesbureau Postbus 1347 1000 BH Amsterdam telefoon : [ 020 ] 463 48 48 fax : [ 020 ] 463 49 49 e-mail : raap @ raap.nl RAAP : ? J^ _L p - Zeist Figuur 1 : Ligging van de onderzochte percelen ( gearceerd ) . 
Villa Blanda rechts en Lenteleven II links ( zie pijlen ) ; inzet : ligging in Nederland ( ster ) . 
RAAP Figuur 2 : Villa Blanda , boorpuntenkaart . 
Gemeente Zeist Villa Blanda Boorpuntenkaart legenda s O — . 
_ boring met booTnumrwr grens on de rïoeks gebied Scnaa ! 
: 1 ; 1230 Datum : 26-82- 1993 ( 12:25 ! 
RAAP Figuur 3 : Perceel Lenteleven II , boorpuntenkaart . 
Legenda Gemeente Zeist Lenteleven I I Boorpuntenkaart legenda O boring zander archeologisch materiaal • boring met aardewerk g — . 
— bocrnurrmei grens onderzoeksgebied Schaal : 1 : 1000 Datum : 26-02-1990 [ 12:36 ] 
