Inventariserend Veldonderzoek-proefsleuven op de Noordhof in het Wateringse Veld , Gemeente Den Haag Afdeling Archeologie Dienst Stadsbeheer Rapport 0924 Administratieve gegevens Projectcode : NOF09p Gemeente : Den Haag Toponiem : Noordhof Coördinaten : 79.432 / 450.237 79.415 / 450.355 79.488 / 450.415 79.568 / 450.293 OM-nummer : 35617 Opdrachtgever : W.L.F . 
van Paassen , Den Haag Uitvoerder : Afdeling Archeologie Dienst Stadsbeheer Gemeente Den Haag Bevoegd gezag : Gemeente Den Haag Datum veldwerk : 22 juni 2009 t/m 30 juni 2009 Datum rapportage : September 2009 Autorisatie : Drs . C.B . 
Bakker Beheer en plaats documentatie : Afdeling Archeologie Dienst Stadsbeheer Gemeente Den Haag , Spui 70 Den Haag Colofon Onderzoek : Inventariserend Veldonderzoek-proefsleuven op de Noordhof in het Wateringse Veld , Gemeente Den Haag Auteur : Drs . E.E.B . 
Bulten Uitgave : Afdeling Archeologie Dienst Stadsbeheer Gemeente Den Haag Rapportnummer : Den Haag , 2009 ISBN : 978-94-6067-008-4  0924 Inhoudsopgave 1 Inleiding 1.2 Doel van het onderzoek 1.3 Methoden en technieken 5 6 6 2 Geologie en landschap 2.1 Inleiding 2.2 Methoden en technieken 2.3 De ontwikkelingsgeschiedenis van het landschap van zuidwest Den Haag 2.4 Resultaten van het onderzoek in 2009 8 8 8 9 11 3 Archeologie op de Noordhof 3.1 Inleiding 3.2 Boezemland en Noordhof 3.3 Resultaten Noordhof Inventariserende Veldonderzoek Proefsleuven 2009 15 15 15 21 4 Samenvatting en conclusies 25 5 Aanbevelingen en beperkingen 29 Literatuur 30 Lijst van afbeeldingen 33  WASSENAAR NOORDZEE SCHEVENINGEN LEIDSCHENDAM CENTRUM VOORBURG KIJKDUIN MONSTER LOOSDUINEN YPENBURG NOOTDORP Afb . 
1 RIJSWIJK Locatie van het plangebied Noordhof met als ondergrond de Nieuwe POELDIJK WATERINGEN 0 DELFT 5 km PIJNACKER geologische kaart van Den haag en Rijswijk ( Vos e.a . 
2007 ) . 
eg dw r oo N an la aten Tom 0 250 m Plangebied Onderzoeksgebied Geologie Laag van Voorburg Laagpakket van Walcheren op Hollandveen op Laag van Voorburg Laagpakket van Walcheren op Laag van Voorburg Laagpakket van Walcheren op Hollandveen op Laag van Wormer op Laag van Rijswijk Laagpakket van Walcheren op Laag van Rijswijk en/of Laagpakket van Wormer Laagpakket van Walcheren  1 Inleiding De Noordweg is een van de oudste wegen in de Haagse regio en vormde al vanaf de middeleeuwen de verbinding tussen Poeldijk en Rijswijk die onder verschillende benamingen verder liep richting Voorburg en daar voorbij . 
De weg volgt in grote lijnen de strandwal die ter plaatse in de ondergrond verborgen ligt . 
Deze strandwal en het daarop gelegen prehistorische duin kennen een bewoningsgeschiedenis die terug gaat tot ongeveer 3000 v. Chr . 
Het is daarom niet verwonderlijk dat de Noordweg en de aangrenzende percelen in de belangstelling staan van archeologen . 
De Noordweg loopt dwars door het Wateringse Veld , een gebied dat in de Vierde Nota Extra ( Vinex ) werd aangewezen als een van de grote bouwlocaties voor de periode 1994-2005. In 1994 werd het Wateringse Veld overgedragen van de gemeente Wateringen aan de gemeente Den Haag . 
Daarmee kwam de zorg voor de archeologie onder de hoede van de afdeling Archeologie , Dienst Stadsbeheer van de gemeente Den Haag . 
Het Wateringse Veld bestaande uit delen van de Wippolder en de Wateringseveldsche polder is circa 320 ha groot . 
Aan de noordzijde wordt het begrensd door de Erasmusweg , ten westen en ten zuiden ligt de gemeente Westland . 
De gemeente Rijswijk vormt de oostelijke begrenzing . 
De ontwikkeling van het Wateringse Veld is in handen van de Ontwikkelingscombinatie Wateringse Veld ( OCWV ) . 
Voordat de nieuwe wijk werd aangelegd was de noordelijke helft grotendeels bedekt met kassen en in het zuiden lagen voornamelijk weilanden . 
Inmiddels is het Wateringse Veld vrijwel volledig volgebouwd . 
Hier en daar zijn echter kleine terreintjes die nog moeten worden ontwikkeld . 
In de hoek van de Noordweg en de Tomatenlaan ligt een dergelijk gebied dat bekend staat als de Noordhof ( Zie afb . 
1 ) . 
Het gaat daarbij specifiek om de volgende kadastrale percelen AX 6205 , AX 7164 en AX 5708 . 
De heer W.L.F . 
van Paassen heeft plannen om de ontwikkeling van de eerste twee percelen in eigen beheer uit te voeren . 
Tijdens diverse booronderzoeken was al vastgesteld dat de Noordhof , met haar ligging op de oudste strandwal , een hoge archeologische verwachting had. Tijdens een booronderzoek in 2003 waarbij heel specifiek op neolithische resten werd gezocht kreeg het boorteam de gelegenheid om de ondergrond van een groot waterbassin te onderzoeken ( op kavel AX 6205 ) . 
Daarbij werden sporen uit de ijzertijd , de Romeinse tijd en de middeleeuwen aangetroffen. Resten van neolithische ouderdom werden overigens niet gevonden . 
In 2006 is het aangrenzende perceel ( AX 5708 ) onderzocht . 
Tijdens dat onderzoek zijn vergelijkbare resten gevonden als tijdens het onderzoek van 2003 . 
Op grond van de booronderzoeken en de nabijgelegen opgravingen werd de kans op archeologisch resten op de percelen AX 6205 en AX 7164 bijzonder hoog ingeschat . 
De bouw van huizen op die percelen zal de eventuele archeologische resten in de ondergrond vernietigen . 
De heer W.L.F . 
van Paassen heeft de afdeling Archeologie van de gemeente Den Haag verzocht om een Inventariserend Veldonderzoek-proefsleuven ( IVOp ) uit te voeren om de eventuele aanwezigheid van archeologische resten te onderzoeken . 
Het veldwerk vond plaats tussen 22 en 30 juni 2009 . 
Het team bestond uit R. van der Mijle Meijer ( veldarcheoloog ) , J. van Zoolingen , S. Kodde en R. Haakman ( veldmedewerkers ) . 
De machine werd bestuurd door de altijd opgewekte en bekwame J. Gardenier sr . 
uit Langbroek . 
F. Simonis ten slotte wordt bedankt voor het vele graafwerk dat hij vrijwillig uitvoerde . 
Het  De algemene informatie is afkomstig uit Siemons 2006 . 
 Van den Bel 2003a . 
 Van den Bel 2003b . 
 vondstmateriaal is gewassen en gesorteerd door R. Haakman en G. Krispijn en beschreven door S. Kodde . 
Kaarten en afbeeldingen zijn gemaakt door J. van Zoolingen en de opmaak is verzorgd door J. de Jong . 
De projectleiding was in handen van E. Bulten . 
De rapportage vond plaats in september 2009 . 
1.2 Doel van het onderzoek Het doel van een Inventariserend Veldonderzoek proefsleuven ( IVOp ) is het bepalen van de gaafheid , conservering , aard , omvang , datering en de diepteligging van archeologische resten . 
Met de verkregen informatie dient de vindplaats gewaardeerd te worden zodat een afgewogen selectieadvies kan worden opgesteld . 
Het bevoegd gezag dient op basis daarvan een besluit te nemen over de behoudenswaardigheid van de vindplaats . 
Ten behoeve van dit onderzoek is een Programma van Eisen opgesteld waarin de volgende onderzoeksvragen zijn gesteld : • Zijn archeologische vondsten en grondsporen aanwezig en zo ja , bevinden deze zich in situ ? 
• Wat is de datering van de archeologische resten ? 
• • • • • • Wat is de kwaliteit ( gaafheid en conservering ) van de archeologische resten ? 
Wat is de aard van de archeologische resten ? 
Wat is de horizontale en verticale verspreiding van de archeologische resten ? 
Hoe ziet de bodemopbouw ter plaatse eruit ? 
Wat valt te zeggen over de locatiekeuze ? 
Zijn er profielen die een relevant inzicht geven in de opbouw van de ondergrond ? 
1.3 Methoden en technieken De voorgestelde proefsleuven zijn dwars op de geologie van het plangebied geprojecteerd ( zie afb . 
2 ) . 
Op deze wijze ontstaan profielen waarin de relatie tussen de verschillende grondlagen en de eventueel daarin besloten archeologische sporen duidelijk worden . 
Per sleuf is de bovengrond afgegraven tot op het niveau waarop archeologische sporen zichtbaar zijn . 
De sporen zijn gefotografeerd , getekend ( schaal 1:50 ) , beschreven en het vondstmateriaal is verzameld . 
Wanneer in dit stadium nog geen duidelijk antwoord op de vragen van aard en ouderdom van de sporen gegeven kon worden , is besloten om een aantal sporen te couperen en in een enkel geval zelfs volledig af te werken en te documenteren . 
In afwijking op het PvE is het aantal sleuven verkleind van acht naar zes . 
Daar staat tegenover dat de sleuven breder zijn gemaakt ( 4 meter in plaats van 2,5 meter ) en dat ze gemiddeld langer zijn dan bedacht . 
De reden daarvoor was dat de aanwezigheid van sporen en de relatie tussen geologie en sporen op die manier beter was vast te stellen . 
Bij de uitwerking en rapportage is gebruik gemaakt van eerdere onderzoeken zoals de inventarisaties van M. van den Bel en voorlopige resultaten van de andere opgravingen in het Wateringse Veld die op dit moment worden uitgewerkt door H. Siemons . 
In het bijzonder betreft dit de onderzoeken op Boezemland uit 2003 en de Noordhof uit 2006 . 
 1 2 3 BOE03o 6 NOF06o NOF03w 4 5 0 100 m Plangebied Proefsleuven 2009 Voorgaand archeologisch onderzoek Afb . 
2 Overzicht van de opgegraven putten met de bijbehorende putnummers . 
Voor de volledigheid zijn ook de locaties van de onderzoeken uit 2003 ( Boezemland en ‘ het waterbassin ’ toegevoegd ) . 
 2 Geologie en landschap 2.1 Inleiding In dit hoofdstuk wordt de geologie van de Noordhof beschreven binnen de ruimere context van het Wateringse Veld . 
Naast een algemeen deel over de geologische ontwikkeling van het gebied wordt nader ingegaan op de geologische opbouw ter plaatse van de vindplaats . 
In het PvE zijn de volgende drie , voor dit onderdeel relevante vragen gesteld : • Hoe ziet de bodemopbouw ter plaatse eruit ? 
• Wat valt te zeggen over de locatiekeuze ? 
• Zijn er profielen die een relevant inzicht geven in de opbouw van de ondergrond ? 
Vooronderzoek In 1994 is begonnen met systematisch onderzoek naar de geologie en archeologie van de VINEX-locatie Wateringse Veld. Uit dit gecombineerde bureau- en booronderzoek werd duidelijk dat de geologische opbouw van het gebied zeer divers is . 
Hoewel het gehele gebied gedomineerd wordt door afzettingen die hun oorsprong hebben in de Gantel – een prehistorische getijdengeul – zijn in de ondergrond ook andere fenomenen aangetroffen . 
In het noorden , min of meer parallel aan en onder de Noordweg , ligt bijvoorbeeld de oudste strandwal uit de regio die gevormd is vanaf circa 4000 v. Chr . ( Laag van Rijswijk , zie afb . 
1 ) . Deze strandwal is afgedekt door lage duinen ( Laag van Voorburg ) die vanaf het midden neolithicum ( Vlaardingencultuur ) tot op heden met onderbrekingen zijn bewoond . 
Op de oeverwallen van , en deels op de oude getijdengeulen van het Gantelsysteem is bewoning mogelijk vanaf de late ijzertijd , de Romeinse tijd en in de middeleeuwen . 
2.2 Methoden en technieken Voor het onderzoek naar de geologie van het Wateringse Veld en meer specifiek de Noordhof is gebruik gemaakt van de boorresultaten van twee boorcampagnes van de afdeling Archeologie die plaats hebben gevonden tussen 1999 en 2001. Deze onderzoeken leidden tot de ontdekking van de Noordhof als archeologische vindplaats . 
In 2003 heeft een aanvullend onderzoek plaatsgevonden op de Noordhof dat vooral gericht was op het vinden van neolithische bewoningssporen ter plaatse . 
De boringen zijn bij beide boorcampagnes tot aan het grondwater verricht met een Edelmanboor met een diameter van 7 cm en vervolgens doorgezet met een 3 cm guts tot een gemiddelde diepte van 3 m. De boorgegevens zijn zowel gebruikt voor de beschrijving van de aangetroffen lithologische lagen als voor de interpretatie van de geologie in het gebied . 
Beschrijvingen van profielen tijdens de proefsleuvenonderzoeken en de opgravingen hebben op detailniveau bijgedragen aan de geologische kennis van het gebied . 
 Visscher 1994 . 
 De beschrijving van de lithologische eenheden vindt plaats volgens de ‘ Nieuwe geologische kaart van Den Haag en Rijswijk ’ , Vos e.a . 
2007 . 
 Van den Bel 2003a . 
 2.3 De ontwikkelingsgeschiedenis van het landschap van zuidwest Den Haag Aan het einde van de laatste ijstijd , het Weichselien , is Nederland het best te omschrijven als een poolwoestijn . 
Veel water is op dat moment opgeslagen in enorme landijskappen die Noord Europa bedekken . 
De zeespiegel staat tientallen meters lager dan tegenwoordig , het Noordzeebekken is drooggevallen en de Britse eilanden maakten deel uit van het Europese vasteland . 
Als gevolg van een drastische klimaatswijziging – ongeveer 10.500 jaar geleden – komt hierin verandering ; het wordt warmer en het landijs begint te smelten . 
De zeespiegel stijgt en het Noordzeebekken stroomt weer vol . 
In het Nederlandse kustgebied blijven de gevolgen niet uit . 
Langzaam maar zeker verslechtert de waterhuishouding en op het oude Pleistocene oppervlak vormt zich vanaf circa 6500 v. Chr . een laag veen ( het Basisveen ) . 
Vanaf circa 4800 v. Chr . bereikt de zee daadwerkelijk de Haagse regio. Er ontstaat een waddengebied waarbij de zee via getijdengeulen doordringt tot diep in het achterland . 
Ondertussen verplaatst de kustlijn zich landwaarts in oostelijke richting . 
Aan die ontwikkeling komt rond 4400 v. Chr . een einde , wanneer de aanvoer van zand en slib zo groot wordt dat de zeespiegelstijging teniet wordt gedaan . 
Ter hoogte van de dorpskernen van Rijswijk , Voorburg en Voorschoten ontstaat de eerste strandwal ( Laag van Rijswijk ) in de regio . 
Door het opstuiven van sedimenten ontstaan lage duinen ( Laag van Voorburg ) . 
In het Wateringse Veld is deze strandwal terug te vinden onder de Noordweg . 
In het achterland – en ook in het Wateringse Veld ten zuidoosten van het Oosteinde – ontwikkelen zich enkele , verspreid gelegen duintjes ( Laag van Ypenburg ) die in de luwte liggen van de eerste strandwal en vanaf circa 3800 v. Chr . bewoond worden. De strandwal sluit zich meer en meer en het achterland raakt afgesloten van de zee . 
Tijdens en kort na de opbouw van de eerste strandwallen en duinen , had de zee via riviermondingen en getijdengeulen nog invloed op het achter deze duinen gelegen gebied. Dat blijkt vooral uit de aanwezigheid van een pakket “ vette ” zandarme klei ( Laagpakket van Wormer ) tussen het strand- of duinzand en het veenpakket . 
Ter plaatse van de Noordhof zijn deze kleien overigens niet aangetroffen . 
Ten noordwesten ( zeewaarts ) van de oudste gesloten rij duinen liggen nog enkele rijen duinen die onder vergelijkbare omstandigheden zijn ontstaan . 
Doordat de kust zich aldus zeewaarts uitbreidt en de Maasmond zich tevens geleidelijk sluit , neemt de invloed van de zee landinwaarts af en verslechtert de afwatering . 
Onder de zo ontstane , natte omstandigheden wordt een pakket veen opgebouwd dat tot het Hollandveen wordt gerekend.10 De opbouw van het veen gaat zonder grote onderbrekingen en onder rustige omstandigheden door tot op de overgang van  Van der Spek 2008 , p. 19 e.v . 
 Het betreft de midden neolithische vindplaatsen Wateringen 4 ( Raemaekers e.a . 
1997 ) , Schipluiden ( Louwe Kooijmans en Jongste 2006 ) , Ypenburg ( Koot , Brüning en Houkes 2008 ) en het in 2008 ontdekte duintje bij de Westvlietweg dat op dit moment door de afdeling archeologie van de gemeente Den Haag ( 2009 ) wordt onderzocht . 
 Zie ook Zuidhoff , van Smeerdijk en Kooistra 2006 , p. 79 . 
10 Ter hoogte van de Noordweg is de aanvang van deze veenvorming vastgesteld op 3680±40 BP ( ongeveer 1730 cal BC , GrA-17231 ) ; bij De Schilp ( Rijswijk ) is veenvorming op gang gekomen rond 2550 cal BC ( 4050±40 BP , GrA-17685 ) ; ter hoogte van Ypenburg is het veeneikenbos dendrochronologisch gedateerd tussen 3032 en 2533 v. Chr . ( Koot e.a . 
2008 , p. 44 ) . 
 de bronstijd naar de ijzertijd.11 Het veen ontwikkelt zich echter niet overal met gelijke snelheid , waardoor op sommige plekken depressies ontstaan . 
In de loop van de bronstijd rijgen dergelijke depressies zich aaneen en ontstaan veenriviertjes die uiteindelijk afwateren in de Maas . 
Aan het rustige milieu komt in de eerste helft van het laatste millennium voor Christus een eind . 
Bij één of meerdere stormvloeden dringt de zee , via de Maas en de daarin uitmondende veenriviertjes , de uitgestrekte veenvlakte binnen . 
De aldus ontstane getijdengeul ‘ De Gantel ’ stroomde dwars door het Wateringse Veld . 
Zij erodeert grote delen van het aanwezige veen en vormt na verloop van tijd in het zuidwesten van Den Haag een kweldergebied.12 In dit gebied domineren gelaagde pakketten zandige klei en kleiig zand ( Gantellaag , Laagpakket van Walcheren ) . 
In de top van deze afzettingen is deze gelaagdheid nog slechts moeizaam herkenbaar door bioturbatie . 
Zowel op de Uithofslaan als in het Wateringse Veld zijn aanwijzingen gevonden dat deze kwelders al in de late ijzertijd bewoond werden.13 De Noordhof ligt aan de rand van dit getijdengebied zoals blijkt uit de minder zandige kleien die daar zijn afgezet . 
Door een combinatie van aanhoudende mariene invloeden en stijgende zeespiegel slijten geulen verder uit en verandert het kwelderlandschap in een riviersysteem met enkele vertakkingen . 
De kwelders kwamen droog te liggen en overstroomden nog slechts incidenteel bij spring- of stormvloeden . 
Langs de geulen vormen zich oevers en in de lage gebieden kommen.14 De Gantel wordt in een latere fase goeddeels van de zee afgesloten door de opbouw van een rivierduin ter hoogte van Naaldwijk en verlegt zijn loop niet langer . 
In de Romeinse tijd ( vanaf de eerste eeuw na Chr . ) bestaat weer een stabiele situatie . 
Op hooggelegen oever- en beddingafzettingen die de Gantel in de loop van eeuwen heeft afgezet is dan bewoning mogelijk zoals blijkt uit de vele Romeinse vindplaatsen . 
In de loop van de derde eeuw trekken de bewoners naar elders , mogelijk als gevolg van vernattende omstandigheden . 
De natuurlijke vegetatie keert terug en hoewel het landschap opnieuw vernat , is de stagnatie van de waterafvoer niet van dien aard dat er een nieuw veenmoeras ontstaat . 
De vorming van een vegetatiehorizont die de Romeinse sporen afdekt , gaat dan gewoon door . 
Vanaf de twaalfde eeuw vinden in het gebied weer duidelijke landschappelijke ontwikkelingen plaats , als vanuit de Maasmond de zee opnieuw het achterland overstroomt . 
Hoewel hierbij in de lagere delen van het landschap nog een laag zandige klei is afgezet ( Laag van Poeldijk , Laagpakket van Walcheren ) , lijkt deze fase van middeleeuwse overstromingen in het Wateringse Veld niet bijzonder erosief te zijn geweest . 
De afzettingen hebben wel bijgedragen aan een goede bescherming van de ondergelegen archeologische resten . 
11 Ter hoogte van de Noordweg is de top van het veen gedateerd op 2680±60 BP ( ongeveer 730 BC , GrA-15354 ) . 
12 In Van den Bel 2003a , bijlage 4 wordt het onderzoek van BIAX consult samengevat . 
Daarin zijn botanische aanwijzingen voor een dergelijk milieu aangetroffen . 
13 Sporen hiervan , in de vorm van huisplattegronden of aardewerk , zijn gevonden in het Wateringse Veld en aan de Uithofslaan . 
Op het Hoge Veld zijn sporen en vondstmateriaal uit de late ijzertijd aangetroffen . 
Deze resten bevonden zich op dieper gelegen oeverafzettingen die stratigrafisch van jongere kleiafzettingen gescheiden waren . 
14 Van den Bel 2003a , p. 8 . 
10 -40 -240 -140 -140 Bovenkant duin Bovenkant duin in cm NAP in cm NAP -4 0 -14 0 0 -4 0 -14 0 -140 -20 -140 40 -40 -140 0 -60 -20 -1 -40 -40 40 -140 0 -160 -320 100 m Afb . 
3 -240 -120 -260 -300 Boringen -80 -140 -280 -240 -180 -200 -220 -240 -260 Hoogtelijnenkaartje van de -280 strandwal met het daarop liggende duin . 
Proefsleuven 2009 -240 -240 -140 -220 Proefsleuven 2009 -100 -240 -340 -140 Plangebied -180 -240 -240 -40 -60 -200 -140 -240 -40 -120 -160 -1 -40 -100 -140 -240 -140 20 -40 -80 -40 Plangebied 20 Boringen -300 De waarnemingen zijn gebaseerd op -320 verschillende -340 onderzoeken . 
0 100 m De hoogtelijnen geven het reliëf aan van het de bovenkant van het zand en het is Plangebied duidelijk zichtbaar dat het duin snel afloopt Proefsleuven 2009 in zuidoostelijke richting . 
Boringen 2.4 Resultaten van het onderzoek in 2009 Lithostratigrafie Tijdens het archeologische onderzoek op de Noordhof zijn drie lithologische eenheden onderscheiden . 
Laag 1 is de oudste , laag 3 is de jongste . 
De bouwvoor is niet als aparte eenheid beschreven . 
• • • 15 Laag 1 bestaat uit fijn duinzand . 
De korrelgrootte wijst erop dat het materiaal door de wind is afgezet . 
Binnen het onderzoeksgebied is een deel van deze laag verstoven . 
Hierdoor treedt een complexe interfingering op met voornamelijk laag 2 . 
Op de Noordhof ligt de top van deze afzettingen op circa 0 m NAP en is daar grotendeels opgenomen in een dikke bouwvoor ( circa 60 cm ) . 
Omdat de locatie op de flank van de strandwal ligt daalt de top van dit pakket in zuidoostelijke richting vrij snel tot een maximale hoogte van circa 2,5 m –NAP . 
Dit duinzand behoort tot de Laag van Voorburg ( zie afb . 
3 ) . 
Laag 2 wordt gevormd door een pakket veen . 
Erosie voorafgaand aan de opbouw van laag 3 heeft ervoor gezorgd dat de oorspronkelijke top van dit pakket vrijwel nergens bewaard gebleven is . 
De basis van dit pakket ligt op 2,5 m –NAP . 
De top van dit pakket Hollandveen is op de Noordhof aangetroffen op een diepte van 1,5 m –NAP.15 Laag 3 bestaat uit ( licht ) zandige , humeuze klei . 
Deze laag is sterk gehomogeniseerd en is waarschijnlijk van oorsprong een kom-afzetting . 
Op de Noordhof ligt deze laag zonder duidelijk erosieve verschijnselen op laag 2 en laag 1 . 
Plaatselijk , eigenlijk alleen in de bovenkant van de grotere sloten en greppels ligt een pakket zandige klei met een geel-bruine kleur . 
Het is niet direct duidelijk of hier sprake is van sedimentatie ( de middeleeuwse Laag van Poeldijk ) , of dat de laag het gevolg is van bodemvorming in de top van laag 3 . 
Voorlopig wordt daarom geen onderscheid gemaakt tussen de oudere en de jongere Gantelafzettingen . 
Zie bijvoorbeeld Rieffe e.a . 
2006 . 
11 Geologie en bewoning op de Noordhof De strandwal en het afdekkende pakket duinzand kennen hun oorsprong rond 4000 v. Chr . en beschermde het achterland tegen de invloeden van de zee . 
Het heeft zeker 1000 jaar geduurd voor de eerste bewoners zich op het duin vestigden . 
Aan de landzijde , achter deze strandwal trekken rond 3800 v. Chr . al de eerste bewoners het gebied binnen zoals opgravingen op Wateringen 4 , Schipluiden , Ypenburg en Westvlietweg hebben aangetoond.16 Het lijkt waarschijnlijk dat deze mensen , die we cultureel toeschrijven aan de Hazendonkgroep , de strandwal regelmatig hebben bezocht om bijvoorbeeld te jagen , noten en vruchten te verzamelen of om schelpdieren te zoeken op het strand . 
Rond 2700 v. Chr . vestigen de eerste , permanente bewoners zich op de strandwal . 
Onder andere aan de Schaapweg en bij het zwembad de Schilp in Rijswijk , hemelsbreed ongeveer 800 m verwijderd van de Noordhof , hebben deze steentijdboeren van de Vlaardingencultuur zich gevestigd.17 Een paar honderd jaar later treffen we hun nakomelingen aan op de Rhyenhof , een andere vindplaats langs de Noordweg , waar een huisplaats is gevonden met Standvoetbeker- en Klokbekeraardewerk . 
Ter plaatse is zelfs een plattegrond gevonden uit die tijd , maar die mogelijk ook nog gedateerd mag worden in de vroege bronstijd.18 Daarna wordt het stil op de strandwal en omgeving . 
Als gevolg van een steeds slechter wordende afwatering ontstaan op de lager gelegen delen grote moerassen die de oorsprong vormen van een dik veenpakket ( Hollandveen ) . 
Gedurende de gehele bronstijd vanaf circa 1800 v. Chr . tot het begin van de ijzertijd circa 800 v. Chr . is het gebied onbewoonbaar . 
Daarin komt verandering als aan het begin van de ijzertijd de Gantel ontstaat die vanaf de maasmonding het achterland binnenstroomt . 
Deze getijdengeul heeft grote gevolgen . 
Allereerst zorgt zij ervoor dat de zee tot ver achter de strandwallen doordringt en het veenpakket grotendeels opruimt . 
Het tweede effect is dat zij voor een open verbinding met de zee zorgt waardoor de afwatering van het achterland sterk verbetert en het gebied , waaronder de strandwal , droger wordt en opnieuw geschikt wordt voor bewoning . 
Op de Noordhof en Boezemland treffen we sporen van deze ijzertijdboeren aan . 
In de midden en late ijzertijd vormt de Gantel het centrale element in een uitgebreid kwelderlandschap waarbij grote gebieden regelmatig overstromen met als gevolg dat de bewoners opnieuw naar elders moeten trekken . 
Aan het begin van de jaartelling heeft de Gantel veel van haar oorspronkelijke getijdenwerking verloren . 
De Gantel krijgt meer en meer het karakter van een riviersysteem waarbij de afwatering vanuit het achterland belangrijker wordt . 
De sedimentatie op de oevers en in de kommen neemt af en de geulen raken opgevuld met grijze , gelamineerde klei/zandpakketten . 
De oeverafzettingen bestaan uit lichtgrijze en lichtgrijsbruine , gerijpte , zandige klei die is geoxideerd . 
In de kommen is zware lichtgrijze tot lichtblauwe klei afgezet . 
De hoofdstroom van de Gantel ligt op enkele honderden meters ten zuiden van de Noordhof . 
In de Romeinse tijd is het gehele Wateringse Veld geschikt voor bewoning . 
Vanaf het midden of derde kwart van de eerste eeuw vinden we nederzettingen op de oeverwallen en weidegronden op de hooggelegen kwelders . 
Ook op de strandwal worden Romeinse resten aangetroffen . 
De Gantel wordt steeds minder actief en er worden steeds meer sloten en greppels gegraven om de afwatering van het gebied te garanderen . 
In de loop van de derde eeuw geeft men de strijd op en 16 Zie voetnoot 8 . 
17 Rieffe e.a . 
2006 , p. 103-110 , Koot 2008 , p. 51-56 . 
18 Mondelinge mededeling H. Siemons . 
De bootvormige plattegrond doet sterk denken aan de vroege bronstijdplattegrond die is gevonden in Noordwijkerhout ( Van Heeringen e.a . 
1998 ) . 
12 Afb . 
4 Uitsnede uit de kaart van Delfland van Kruikius ( 1712 . 
De Strijp en het Oosteinde zijn de richtingbepalende elementen bij de ontginning van de Schapenweyspolder en de Wippolder . 
wordt het gebied verlaten . 
Het Wateringse Veld verandert opnieuw in een een drassige omgeving waar lokaal veen begint te vormen . 
Op de Noordhof is die veenvorming niet aangetoond , maar er is wel sprake van een ontwikkeling van sterk humeuze bodems . 
In de late middeleeuwen , na 1000 na Chr. , wordt de Gantel nogmaals actief en de zee dringt tot ver door in het achterland . 
Ditmaal niet zo ver als in de ijzertijd , maar in grote delen van het Westland worden sedimenten afgezet ( Laag van Poeldijk ) . 
Op de Noordhof zijn deze afzettingen niet aangetroffen . 
In de twaalfde eeuw wordt het Wateringse Veld ontgonnen , waarbij de Strijpkade en het Oosteinde bepalend zijn voor de oriëntatie van de ontginningssloten . 
Op de kaart van Delfland is goed te zien dat alle sloten parallel aan de Strijpkade en haaks op het Oosteinde liggen ( zie afb . 
4 ) .19 Ook op de Noordhof zijn sloten en greppels gevonden die een relatie hebben met deze ontginningen . 
Tijdens alle onderzoeken op de Noordhof zijn profielen gedocumenteerd waarin de relatie tussen de verschillende lagen goed kon worden waargenomen . 
Het huidige onderzoek is daarin iets beperkt doordat slechts één vlak is aangelegd . 
Het veenpakket is daarom alleen in de putten 4 en 5 door middel van boringen vastgesteld . 
De bevindingen van dit onderzoek wijken behoorlijk af van het bestaande beeld waarin er van werd uitgegaan dat de gehele strandwal bij de Noordhof was afgedekt met afzettingen vanuit de Gantel ( Laagpakket van Walcheren ) ( zie afb . 
1 ) . 
Dit is duidelijk niet het geval . 
De situatie zoals is weergegeven op de Nieuwe geologische kaart van Den Haag en Rijswijk is niet correct , want het duin dagzoomt over een veel groter gebied . 
19 Kaart van Delfland 1712 , Kruikius . 
13 ERW00b ZIL03b STE99 SVH03w GSC00o NOF09p RHY05w BOE03o NOF03w NOF06o ERW03b RHY00o JON00o ORCA03w RHY99o WAB07b HVE01o KWA05p RUY01o OOS07b KWA06o OOS04o TNK02o VEL97o OVE96o WEL98o OLS97w VIS98o WEL97w OLS98o HAA98o ZAN96 GRO96o ZWI96p MEE96p LAG97p LAG96p 0 1000m Projecten Afb . 
5 Overzicht van de archeologische onderzoeken in het Wateringse Veld . 
14 3 Archeologie op de Noordhof 3.1 Inleiding In dit hoofdstuk worden de archeologische resultaten van het IVO-p op de Noordhof besproken . 
Daarbij wordt tevens gekeken naar de gegevens die eerdere onderzoeken hebben opgeleverd . 
Dit is vooral gedaan om de aangetroffen resten beter te kunnen interpreteren en in hun archeologische context te kunnen plaatsen . 
De opgraving op Boezemland en de vorige opgraving op de Noordhof maken beide deel uit van een groter onderzoek waarbij alle locaties van het Wateringse Veld per periode worden gerapporteerd ( zie ook afb . 
5 ) . 
Dat onderzoek is nog niet afgerond zodat we ons moeten beperken tot de basale gegevens . 
3.2 Boezemland en Noordhof In 2003 en 2006 zijn grote delen van respectievelijk Boezemland en de Noordhof ( kavel AX 5708 ) opgegraven . 
Hoewel de naamgeving anders doet vermoeden betreft het hier twee delen van een en dezelfde vindplaats die op de zuidelijke flank van de strandwal ligt . 
Het onderzoek richtte zich vooral op de resten uit de ijzertijd die hier verwacht werden , maar gaande de opgraving bleken ook resten uit de Romeinse tijd en de middeleeuwen aanwezig te zijn . 
Al snel werd duidelijk dat vooral op de lager gelegen delen , op de overgang van de strandwal naar het aangrenzende veengebied , de sporen het best bewaard waren . 
Afb . 
6 Eergetouwkrassen in de top van het duin op de Noordhof . 
Een eergetouw is een primitieve ploeg die de grond niet keert , maar slechts openscheurt . 
15 IJzertijd De resten uit de vroege ijzertijd tonen aan dat de strandwal op deze locatie intensief bewoond is geweest en dat hier meerdere boerderijen tegelijkertijd hebben bestaan . 
Hoewel geen plattegronden zijn herkend , deze lagen waarschijnlijk op het meer geërodeerde , hogere deel van de strandwal , zijn wel sporen van spiekers aangetroffen , kleine schuurtjes waarin onder andere gewassen werden opgeslagen . 
Andere sporen bestaan uit greppels en kuilen . 
Op de flank van het duin en in de top van het veen zijn akkers waargenomen die herkenbaar zijn aan krassen die gemaakt zijn door een eergetouw , een primitieve ploeg ( afb . 
6 ) . 
Daarnaast zijn ook bewijzen gevonden voor veeteelt , enerzijds doordat botten van runderen zijn gevonden , anderzijds zijn in de top van het veen ook hoefindrukken van koeien waargenomen . 
Langs de nederzetting , parallel aan de strandwal liep een geultje dat in verbinding stond met de Gantel . 
Een zeer bijzondere vondst bestaat uit een soort van dam die in dat geultje lag en verbinding vormde tussen de strandwal met het achterliggende veengebied . 
De dam was aan beide zijden beschoeid en was deels opgehoogd met plaggen en rietbundels . 
De vele honderden hoefindrukken van runderen die naast de dam zijn aangetroffen tonen aan dat het vee vanaf de nederzetting , via deze dam naar de weidegronden in het veen werden geleid ( zie afb . 
7 ) . 
Blijkbaar was het veen inmiddels zover opgedroogd dat het vee daar kon grazen . 
Behalve dat deze ijzertijdboeren hun akkers bewerkten en hun vee weidden , hadden ze zichzelf nog een taak toebedeeld , namelijk het winnen van zout uit zeewater . 
Op het eerste gezicht lijkt dit vreemd , want de kust , en dus ook de zee lag in deze periode ongeveer 10 km ten noordwesten van de Noordhof . 
De keuze om toch op deze locatie zout te winnen heeft alles te maken met de aanwezigheid van de Gantel . 
Deze getijdengeul vormde een bron van zout water die via een van haar vele vertakkingen uiteindelijk tot vlakbij de Noordhof en Boezemland reikte . 
Op beide vindplaatsen is een decimeters dik pakket afval gevonden bestaande uit grote brokken briquetageof kustaardewerk . 
Briquetage is een bijzondere soort aardewerk dat geassocieerd wordt met de winning van zout uit zeewater . 
Het is bijzonder poreus en organisch gemagerd , waarschijnlijk omdat het daardoor beter bestand is tegen de hoge temperaturen die gebruikt werden om het water te verdampen . 
Zoutwinning is een activiteit die haar oorsprong kent in de vroege ijzertijd en met een aantal hiaten doorloopt tot in de middeleeuwen . 
In de loop van de tijd verandert de methodiek , en daarmee ook het briquetage aardewerk aanzienlijk . 
De vroegste variant , die ook op Boezemland en de Noordhof is aangetroffen bestaat uit zogenaamde gootjes en staven of staafjes . 
Het idee is dat het zoutwinningsproces in deze periode uit twee trajecten bestond.20 De eerste fase bestond uit een indamping van pekel , gevolgd door een aparte droogfase van het zout . 
Het aardewerk dat voor het indampen van de pekel werd gebruikt is tot op heden nog niet herkend en het vermoeden bestaat dat hiervoor het gewone huishoudelijke aardewerk werd gebruikt en niet het zachtgebakken briquetage-aardewerk . 
De open uiteinden van de gootjes wijzen erop dat het eerder uitgekristalliseerde zout in tweede instantie werd gedroogd . 
De gootjes lagen daarbij op aardewerken staafjes boven een vuurkuil . 
Deze gootjes worden teruggevonden in het binnenland tot in het Duitse Rijnland , circa 250 km van de Noordzeekust . 
Blijkbaar werd het zout bij de verhitting tot een vaste klomp gevormd , die zich aan de wand hechtte en met omhulsel en al naar het binnenland getransporteerd.21 Langs de Noordzeekust , tussen de Maasmonding en het Oer-IJ , zijn meerdere locaties bekend waar resten van zoutwinning zijn aangetroffen . 
Het dikke pakket briquetage dat op Boezemland en de Noordhof is gevonden is de eerste aanwijzing dat deze zoutwinning op grootschalige wijze 20 Van den Broeke 2007 , p. 67 . 
21 Van den Broeke 2007 , p. 67 . 
16 Afb . 
7 Bovenaanzicht van de dam die de verbinding vormde tussen het duin en het veen . 
Het duin is bovenin zichtbaar , het veen aan de onderzijde . 
De lichtgekleurde vlekken in het veen betreft hoefindrukken van de koeien die over de dam werden geleid . 
Afb . 
8 Profiel op Boezemland met bovenin een dik pakket oranje/roze gekleurd briquetageafval . 
Daaronder ligt een dun pakket stuifzand dat over het onderliggen veen is gestoven . 
De onderkant van het profiel bestaat uit duinzand . 
17 Afb . 
9 Middeleeuwse waterput met onderin een houten ton . 
Afb . 
10 Overzicht van een werkput op Boezemland . 
Op de voorgrond is een van de cirkelvormige greppels te zien . 
Deze structuren worden geïnterpreteerd als hooimijt of graanmijt waarbij de greppel diende voor de afwatering van het hemelwater . 
18 heeft plaatsgevonden . 
De resten zijn aangetroffen over een afstand van enkele honderden meters.22 Als brandstof is hout gebruikt dat geleverd werd door het elzenbos dat op de strandwal heeft gestaan.23 Het lijkt erop dat de zoutwinning in de loop van de midden ijzertijd ophoudt ; jongere varianten van briquetage ontbreken . 
Dit hangt waarschijnlijk samen met een verandering in het karakter van de Gantel . 
In deze periode vinden steeds meer overstromingen plaats waardoor dikke pakketten klei worden afgezet op het veen en voor een deel ook op de strandwal . 
Dat leidde ertoe dat de ijzertijdboeren hun heil elders zijn gaan zoeken . 
Romeinse tijd De Romeinse resten beperken zich vooral tot sporen van greppels en sloten en daarnaast veel aardewerk . 
Nederzettingsresten in de vorm van boerderijen of schuren ontbreken . 
De grote fragmenten aardewerk doen echter vermoeden dat de nederzetting niet ver weg lag . 
Op het Hoge Veld , circa 600 m van de Noordhof , zijn de resten van een inheems-Romeinse nederzetting teruggevonden die gelegen was op de hogere oeverwallen van de inmiddels verlande Gantel . 
Blijkbaar was die locatie op dat moment aantrekkelijker om te wonen dan de strandwal . 
Of het vondstmateriaal op Boezemland en de Noordhof in verband staat met de bewoningsresten op het Hoge Veld is niet duidelijk . 
De resten dateren uit de tweede en derde eeuw na Chr . en het lijkt erop dat men in de loop van de derde eeuw het gebied verlaten heeft . 
Of de vernatting van het landschap daarin een rol speelde is niet duidelijk ; we zien in deze periode in het algemeen een afname van de bevolking . 
Een aanwijzing dat die vernatting een rol speelde wordt echter gevormd door de steeds groter wordende sloten die vooral tot doel hadden het gebied te ontwateren . 
Late middeleeuwen Pas in de late middeleeuwen , vanaf ongeveer de elfde/twaalfde eeuw worden Boezemland en de Noordhof opnieuw bewoond . 
Het is mogelijk dat dit direct verband houdt met de ontginning van de Wippolder en de aangrenzende Schapenweyspolder . 
De meeste middeleeuwse sloten lopen in ieder geval parallel aan de Strijpkade en staan dus haaks op het Oosteinde die beide blijkbaar de oriëntatiebepalende elementen waren . 
Behalve deze sloten zijn ook resten gevonden van nederzettingen die op de strandwal hebben gelegen . 
Op Boezemland is bijvoorbeeld een waterput gevonden waarvan de ingegraven ton nog bewaard was gebleven ( afb . 
9 ) . 
Daarnaast zijn cirkelvormige greppels gevonden die geïnterpreteerd worden als de restanten van een soort hooimijtachtige structuren die mogelijk dienden als ( tijdelijke ) opslagplaats van hooi , graan of vlas . 
( afb . 
10 ) . 
Vergelijkbare structuren zijn gevonden aan de Oude Waalsdorperweg bij de ingang van de Hubertustunnel.24 Volgens Kuijsten bestond de bodem van deze mijten uit stro of rijshout.25 De oogst werd afgedekt met een gevlochten strobedekking en het afdruipende regenwater werd afgevoerd in de omliggende greppel . 
De boerderijen zelf zijn niet gevonden . 
De nederzetting is aan het einde van de middeleeuwen verlaten . 
22 Tussen Boezemland en de Noordhof is een deel niet onderzocht en daar kon dus niet worden vastgesteld of er briquetage aanwezig is , maar dit lijkt wel waarschijnlijk . 
Een waarneming aan de westzijde van de Noordhof ter plaatse van het nieuwe gemaal leverde echter ook briquetage op , zodat toch aannemelijk is dat het afvalpakket over enkele honderden meters is te vervolgen . 
23 Op de Schaapweg is bij de aanleg van de in- en effluentleiding ten behoeve van de afvalwaterzuivering Haagse regio een veenpakket bemonsterd dat op de flank ligt van dezelfde strandwal als waar de Noordhof op ligt en bestudeerd op pollen en zaden . 
In de top van het veen in een laag die in de ijzertijd is gedateerd , zijn aanwijzingen gevonden voor een uitgebreid elzenbos . 
Zie Kooistra 2006 , p. 87-97 . 
24 Van Rooij 2007 , p. 47-48 . 
25 Kuijsten 1919 . 
19 0 Afb . 
11 plangebied sporen middeleeuws Gantel afzettingen ( klei ) Romeins verstoring ijzertijd werkputten 50 m behoudenswaardig Sporenoverzicht van IVO-p Noordhof 2009 . 
Het roodgekleurde deel van het terrein is op grond van het onderzoek als behoudenswaardig aangemerkt . 
20 3.3 Resultaten Noordhof Inventariserende Veldonderzoek Proefsleuven 2009 3.3.1 Grondsporen De grondsporen van de Noordhof bestaan vooral uit kuilen en greppels of sloten ( zie afb . 
11 ) . 
Op het hoogste deel van het duin , het dichtst tegen de Noordweg aan zijn de sporen slecht bewaard gebleven . 
In veel gevallen zijn nog slechts de onderkanten , of de ‘ schaduwen ’ van sporen waargenomen . 
Tijdens de aanleg van de putten is materiaal verzameld dat zoveel mogelijk gekoppeld is aan de aangetroffen sporen . 
Op die manier zijn de meeste sporen te dateren . 
Sommige sporen zijn gecoupeerd om de aard van het spoor te bepalen en in sommige gevallen om daterend materiaal te verzamelen . 
Niet alle sporen hebben vondsten opgeleverd waardoor de datering ervan ( vaak ) onbekend is . 
Sommige sporen zijn door associatie gedateerd ; dat geldt bijvoorbeeld voor de middeleeuwse sloten die op basis van hun oriëntatie goed herkenbaar zijn . 
Daarnaast zijn ook enkele verstoringen vastgesteld . 
Het gaat daarbij om recente ingravingen zoals het grote waterbassin dat in het zuidwestelijke deel van het terrein stond . 
Voor de zekerheid is hier nog even gekeken en verrassend genoeg bleek onder de verstoorde laag nog een min of meer intact sporenvlak aanwezig . 
De grootste hoeveelheid sporen is middeleeuws . 
Dit is niet verwonderlijk , want deze bewoners kwamen als laatste en hebben waarschijnlijk een groot deel van de sporen van hun voorgangers opgeruimd . 
Het gaat overwegend om kuilen die niet nader kunnen worden getypeerd . 
Paalkuilen zijn niet herkend en dus ook geen structuren in de vorm van boerderijen of spiekers . 
Dat is niet zo heel verbazend aangezien vrijwel geen sporen zijn gecoupeerd . 
In een aantal kuilen in put 5 zijn runderen en/of paarden begraven . 
In het vlak zijn ook spitsporen herkend die verband houden met een ontginningsfase van het duin . 
Soortgelijke sporen kennen we vanaf de ijzertijd en op een vindplaats als de Noordhof zijn deze sporen moeilijk aan een bepaalde periode toe te wijzen . 
Vanwege de zichtbaarheid worden ze voorlopig als laatmiddeleeuws geïnterpreteerd . 
Sloten of greppels zijn gevonden in de putten 3 , 4 en 5 . 
De sloot in put 3 was overigens uiterst vaag en betreft waarschijnlijk alleen de ‘ schaduw ’ . 
De sloten liggen parallel aan elkaar op een afstand van ongeveer 45 meter . 
De oriëntatie is gelijk aan die van de Strijpkade , enkele honderden meters ten oosten van de Noordhof , op de gemeentegrens tussen Rijswijk en Den Haag . 
Tijdens de opgravingen van Boezemland en de Noordhof ( 2006 ) waren ook al dergelijke sloten aangetroffen . 
Hoewel er enkele Romeins gedateerde kuilen zijn gevonden is hier niet direct sprake van een nederzetting . 
De hoeveelheid vondstmateriaal wijst er echter op dat een huisplaats niet al te ver verwijderd was . 
Het onderzoek heeft twee forse Romeinse sloten opgeleverd . 
De sloot die diagonaal door put 3 loopt sluit aan op een sloot die in 2006 is onderzocht . 
In put 3 is alleen de onderkant van deze sloot nog bewaard gebleven . 
Een andere sloot loopt door het zuiden van de putten 4 en 5 en gaat min of meer parallel aan de strandwal . 
Deze sloot was ook al waargenomen tijdens het onderzoek in 2006 . 
Het aantal ijzertijdsporen is uiterst summier en betreft enkele vage kuilen en vlekken . 
Een uitzondering is het dikke pakket briquetageafval dat in het zuiden van put 5 ligt . 
Technisch gezien is dit geen grondspoor , maar een laag . 
Deze laag is ontstaan door het afval dat vrijkwam bij de fabricage van zout op de flank van het duin te dumpen . 
Dit pakket met een dikte van maximaal ongeveer 35 cm is ook waargenomen tijdens de onderzoeken van 2003 ( Boezemland ) en 2006 . 
Als laatste wordt hier nog de Gantellaag genoemd . 
Dat is weliswaar geen antropogeen spoor , maar vormt wel een daterend element in de Haagse archeologie . 
Deze laag is waargenomen in het zuiden van de putten 4 en 5 en is ontstaan in de midden tot late ijzertijd . 
21 Afb . 
12 Impressie van het typische briquetageaardewerk bestaande uit staafvormige fragmenten en delen van de gootjes . 
3.3.2 Vondstmateriaal In totaal zijn tijdens het onderzoek 1521 vondsten geregistreerd met een totaalgewicht van meer dan 25 kg ( zie tabel 1 ) . 
Ruwweg tweederde van het vondstmateriaal bestaat uit aardewerk . 
De andere hoofdcategorieën zijn ( natuur ) steen , bot en metaal . 
Daarnaast zijn nog enkele incidentele vondsten gedaan zoals een stukje glas , een pijpesteeltje en een paar sintels . 
Op basis van het aardewerk is het mogelijk om drie verschillende bewoningsfases aan te wijzen , ( vroege ) ijzertijd , Romeinse tijd en middeleeuwen . 
Deze periodisering kwam niet als een grote verrassing , want op de naastgelegen terreinen waren ook al resten uit deze verschillende tijden aangetroffen . 
De bouwvoor bevat materiaal uit alle perioden en vormt geen goede indicatie of er horizontaal een spreiding in activiteiten kan worden onderscheiden . 
Dit is een aanwijzing dat veel van het oorspronkelijke oppervlak is verdwenen . 
Aardewerk De totale hoeveelheid aardewerk bestaat uit 1017 scherven met een totaalgewicht van bijna 11,5 kg . 
Er zijn grofweg vier categorieën onderscheiden . 
Handgevormd vormt de grootste categorie . 
Deze groep bevat zowel ijzertijdaardewerk als inheems-Romeins aardewerk . 
De aardewerktraditie uit de ijzertijd loopt min of meer naadloos door in de Romeinse tijd . 
Om het aardewerk typo ( chrono ) logisch te kunnen duiden is een uitgebreide analyse nodig . 
In dit stadium van het onderzoek ( waardering ) is dat niet zinvol . 
Het aardewerk is gemagerd met chamotte of plantaardige resten en zacht gebakken . 
De buitenzijde is meestal lichtgekleurd terwijl de kern donker is . 
22 Tabel 1 Overzicht van de vondsten ( aantallen en gewichten in grammen ) van de Noordhof 2009 N N Gew . 
Steen 165 7226 Bot 188 5289 3 25 Aardewerk Gew . 
Handgevormd 578 4754 Romeins 219 5002 Middelleeuws Briquetage Totaal aardewerk Metaal Overige Totaal 96 1020 124 677 1017 11453 27 669 1400 24662 Het kenmerkende briquetage aardewerk wordt in de vroege ijzertijd gedateerd ( afb . 
12 ) . 
Dit zachte aardewerk bestaat uit zogenaamde staafjes en gootjes ( zie ook paragraaf 3.2 ) die volledig oxiderend zijn gebakken ( ook de kern is roodgekleurd ) . 
Het Romeinse , gedraaide aardewerk kent een grote variatie . 
Opvallende scherven zijn drie fragmenten terra sigillata , het glanzend rode tafelservies , waarvan één versierd is . 
Daarnaast zijn drie fragmenten ( zwart ) geverfd aardewerk gevonden ( techniek B ) . 
Verder bestaat het complex uit zowel glad- als ruwwandig aardewerk waaronder enkele fragmenten van een wrijfschaal . 
Het aardewerk is niet uitputtend geanalyseerd , maar kan wel goed in de tijd geplaatst worden . 
De nadruk ligt vooralsnog op de tweede eeuw na Chr. , maar een uitloop in de derde eeuw is niet onwaarschijnlijk . 
Het laatmiddeleeuwse vaatwerk bestaat overwegend uit kogelpot en roodbakkend , spaarzaam geglazuurd gebruiksaardewerk . 
Hoewel dit laatste type aardewerk een lange gebruikstraditie heeft en tot in de twintigste eeuw in vele huishoudens werd gebruikt , wordt voor de Noordhof uitgegaan van een datering in de dertiende en veertiende eeuw . 
Daarnaast zijn enkele scherven Pingsdorf- en Maaslands wit/Andenne-aardewerk aangetroffen . 
De uit Pingsdorf afkomstige potten zijn veelal voorzien van een karakteristieke roodbruine tot paarse beschildering , die kan bestaan uit golvende lijntjes , komma ’ s , krullen , cirkels , stippen en dergelijke.26 Het oudste Pingsdorf-aardewerk dateert uit de tiende eeuw , het jongste uit het eerste kwart van de dertiende eeuw . 
Op de Noordhof zijn drie Pingsdorf-scherven gevonden met een roodbruine versiering . 
Het Maaslandse aardewerk is oranje en wit gekleurd en wordt gedateerd in de twaalfde of dertiende eeuw . 
Het aardewerkspectrum maakt waarschijnlijk dat de Noordhof in de loop van de twaalfde eeuw bewoond raakte en dat men in de loop van de veertiende eeuw de locatie weer verliet . 
Bij de aanleg van de putten is ook recenter materiaal aangetroffen , maar niet in de context van sporen . 
Steen Het natuursteen van de Noordhof bevat onder andere enkele tientallen fragmenten tefriet . 
Dit vulkanische gesteente werd geïmporteerd uit de Duitse Eiffel en was vanaf de midden ijzertijd tot in de late middeleeuwen de grondstof voor maalstenen . 
De fragmenten op de Noordhof hebben waarschijnlijk een Romeinse datering . 
Enkele fragmenten leisteen zouden een middeleeuwse datering kunnen hebben , maar kunnen ook recent zijn . 
De overige stenen hebben geen diagnostische kenmerken . 
26 Verhoeven 1998 , p. 69 . 
23 Bot Het meeste bot is afkomstig uit een aantal laatmiddeleeuwse kuilen in put 5 . 
Het betreft complete skeletten van runderen en/of paarden die hier zijn begraven . 
Een specifieke reden voor deze begraven krengen is niet te geven . 
Het is mogelijk dat regelgeving vanuit het Hoogheemraadschap van Delfland hiervoor de aanleiding is . 
Het gooien van dode dieren in de wateren ( van de polder ) werd beschouwd als een misdrijf en in het oudste keurboek van 14401445 wordt hierop een boete gesteld van 3 pond , waarvan de dijkgraaf de helft voor zichzelf inde en de rest naar de Delflandse kas ging.27 Het lijkt waarschijnlijk dat dit al eerder strafbaar was en dat men daarom de dode krengen op het erf begroef . 
Uit de Romeinse tijd zijn ook enkele botfragmenten bewaard gebleven . 
Deze zijn niet verder onderzocht . 
De ijzertijdsporen lijken geen bot te bevatten . 
Aangezien vrijwel geen sporen zijn gecoupeerd en doorgespit bestaat de kans echter dat ook bot van die ouderdom bewaard is gebleven . 
Metaal Er is relatief weinig metaal gevonden . 
Het betreft slechts drie ( laatmiddeleeuwse ) spijkers en een fibula uit de Romeinse tijd . 
De fibula is gemaakt van verzilverd brons . 
Het is een schijfvormig object met vier niervormige openingen . 
Aan de achterzijde was een eenvoudige naald bevestigd . 
Overige In deze categorie vallen stukken baksteen , glas , pijpesteeltjes en sintels . 
Deze zijn zeer waarschijnlijk ooit als afval op de locatie terechtgekomen en hebben geen archeologische waarde . 
27 24 Postma 1989 , p. 319 . 
4 Samenvatting en conclusies Tussen 22 en 30 juni 2009 heeft de afdeling Archeologie , Dienst Stadsbeheer van de gemeente Den Haag een Inventariserend Veldonderzoek proefsleuven uitgevoerd op de Noordhof in Den Haag . 
Het terrein ligt direct ten westen van de Tomatenlaan en ten zuiden van de Noordweg , kadastrale percelen AX 6205 en AX 7164 . 
Het onderzoek vond plaats in opdracht van W.L.F . 
van Paassen die plannen heeft het betreffende terrein te ontwikkelen ten behoeve van woningbouw in samenwerking met de Ontwikkelingscombinatie Wateringse Veld . 
Op het aangrenzende perceel en aan de overzijde van de Tomatenlaan op Boezemland hadden respectievelijk in 2006 en 2003 archeologische onderzoeken plaatsgevonden . 
Op die terreinen zijn resten uit de ijzertijd , de Romeinse tijd en de late middeleeuwen aangetroffen . 
De vindplaats op de Noordhof was ontdekt tijdens een uitgebreid booronderzoek in 2001 . 
In 2003 vond een aanvullend booronderzoek plaats en werden sporen onder een ‘ waterbak ’ bekeken . 
De conclusie van dat onderzoek was dat de Noordhof archeologisch van groot belang is . 
Uit de boringen bleek dat ter plaatse bewoningsresten uit de drie genoemde perioden mochten worden verwacht . 
Het onderzoek van 2009 had vooral tot doel om de conservering en gaafheid van die resten nader te bepalen . 
De Noordhof ligt op de flank van de oudste strandwal van Den Haag die de bewoningskernen van Rijswijk , Voorburg , Leidschendam en Voorschoten met elkaar verbindt . 
De oudste archeologische resten die op die strandwal zijn aangetroffen dateren uit het laat neolithicum en worden toegeschreven aan de Vlaardingencultuur en de iets latere Standvoetbeker- en Klokbekercultuur . 
De oudste resten die op de Noordhof zijn gevonden dateren uit de vroege ijzertijd en hebben een directe relatie met het ontstaan van de Gantel , een grote getijdengeul die vanuit de Maasmonding tot diep in het achterland doordrong . 
Als gevolg van die getijdengeul kwam de afwatering van het in de bronstijd ontstane veenmoeras op gang en begon het landschap te verdrogen . 
De veenvorming kwam tot een einde en door de drogere omstandigheden werd de strandwal opnieuw bewoonbaar . 
Een tweede gevolg was de aanvoer van zout water dat via een zijtak van de Gantel tot vlak langs de strandwal stroomde . 
Voor de ijzertijdboeren was dat van groot belang omdat dit perspectieven gaf voor de winning van zout . 
In deze periode werd daarvoor zeewater in grote potten of schalen uitgekookt tot een dikke pekel ontstond . 
Deze pekel werd in zogenaamde zoutgootjes gesmeerd die kruislings op aardewerken staafjes werden gelegd . 
Daaronder stookte men een vuur zodat al het water verdampte en het zout als een soort van koek aan de binnenkant van de gootjes kristalliseerde . 
Het aardewerk dat daarvoor gebruikt werd is organisch gemagerd , zeer zacht en heeft een geel/oranje kleur en staat bekend als briquetage of kustaardewerk . 
De variant die op de Noordhof is gevonden dateert in de vroege ijzertijd vanaf circa 600 v . Chr. , een datering die overeenkomt met het ontstaan van de Gantel . 
Soortgelijk aardewerk is op vele plaatsen aangetroffen langs de Rijn en de Maas tot voorbij Maastricht.28 Het zout werd getransporteerd in de gootjes die daardoor in het binnenland terechtkwamen . 
Op de Noordhof en Boezemland is een pakket met een dikte van meer dan 30 cm aangetroffen met afval van deze zoutproductie . 
Het is tot nu toe de enige vindplaats uit de vroege ijzertijd in Nederland , waarvan is vastgesteld dat op grootschalige wijze zoutwinning heeft plaatsgevonden . 
Tijdens het onderzoek van 2009 is dit pakket eveneens aangetroffen in het zuiden van put 5 . 
28 Van den Broeke 2007 , p. 67 . 
25 Het lijkt erop dat in de loop van de midden en late ijzertijd de strandwal opnieuw verlaten wordt . 
Dit heeft mogelijk te maken met de wijze waarop de Gantel het gebied steeds meer in haar greep krijgt . 
De overstromingen worden heftiger en over een steeds groter wordend areaal worden sedimenten afgezet . 
Aan het begin van de Romeinse tijd komt hierin verandering . 
De Gantel is dan inmiddels grotendeels verland en gedraagt zich meer als een rivier die slechts incidenteel overstroomt . 
Op de hoger gelegen oeverwallen van de Gantel worden vanaf de tweede eeuw boerderijen gebouwd en ontstaat een nederzetting ter hoogte van het Hoge Veld.29 Op de Noordhof zijn uit deze periode verschillende sloten bewaard gebleven . 
Directe nederzettingsresten zoals plattegronden van boerderijen of schuren ontbreken echter . 
De grote hoeveelheid aardewerk in de sloten wijst er echter op dat de nederzetting niet al te ver weg heeft gelegen . 
In de loop van de derde eeuw wordt de Noordhof opnieuw verlaten . 
In hoeverre dit samenhangt met het verlanden van de Gantel wat leidt tot een stagnerende afwatering waardoor het gebied opnieuw verandert in een moeras is niet duidelijk . 
In algemene zin zien we een afname van de bevolking aan het einde van de Romeinse tijd . 
In grote delen van het Westland komt opnieuw veenvorming voor , een ontwikkeling die voortduurt tot in de late middeleeuwen . 
In het Wateringse Veld is dat veenpakket niet aangetroffen en dus ook niet op de Noordhof . 
In de loop van de twaalfde eeuw worden de drassige gebieden achter de strandwallen ontgonnen . 
De richtingbepalende elementen voor de sloten en de greppels in de Wippolder zijn de Strijpkade en het Oosteinde . 
Op de Noordhof zijn verschillende middeleeuwse sloten aangetroffen die alle haaks staan op het Oosteinde en parallel lopen aan de Strijpkade . 
Ook op de Noordhof zijn sloten gevonden die gekoppeld kunnen worden aan deze activiteiten . 
Het geheel geeft een beeld van een planmatige ontginning die mogelijk heeft plaatsgevonden vanuit de Noordweg . 
Op het westelijk deel van de Noordhof zijn behalve de middeleeuwse sloten ook veel kuilen aangetroffen met laatmiddeleeuws aardewerk zoals roodbakkend , Maaslands en Pingsdorf . 
In sommige van die kuilen zijn in anatomisch verband liggende skeletten van paarden en koeien aangetroffen . 
Sporen van huizen en spiekers zijn niet aangetroffen , maar de grote hoeveelheden kuilen en greppels wijzen erop dat in de directe omgeving een boerderij moet hebben gelegen die in gebruik was tussen circa 1100 en 1400 na Chr . Opmerkelijk aan de verspreiding van de sporen is dat deze vooral worden aangetroffen op de flank van het duin , oftewel de lager gelegen delen van het terrein . 
Dit is ongetwijfeld het gevolg van de intensieve bewoning langs de Noordweg die daar vanaf de middeleeuwen heeft plaatsgevonden . 
Door het herhaaldelijk bewerken van de terreinen die de Noordweg flankeren is de bouwvoor telkens dikker geworden waardoor uiteindelijk de oude bewoningsniveaus volledig zijn verploegd . 
Alleen de dieper gelegen sporen zijn daar nog overgebleven . 
De onderlinge samenhang van die sporen is feitelijk niet langer vast te stellen en daarom is dit deel van het terrein in archeologisch opzicht minder interessant . 
Op de flank in het zuidwestelijke deel van het terrein is de gaafheid van de sporen een stuk beter en is de spoordichtheid veel hoger . 
Een fraai voorbeeld van dit gegeven wordt gevormd door de middeleeuwse sloten die min of meer haaks op de Noordweg en de onderliggende strandwal liggen . 
Op de flank zijn diverse van dergelijke sloten aangetroffen , maar deze wiggen allemaal uit tegen de strandwal ; op het hoge deel vinden we nog slechts de ‘ schaduwen ’ van deze grondsporen . 
29 26 Siemons 2009 . 
Een uitzondering wordt gevormd door de grote Romeinse sloot in put 3 die min of meer diagonaal door het terrein loopt ( spoor 3004 ) en die wel is te vervolgen tot aan de Noordweg . 
De conclusie van het Inventariserend Veldonderzoek proefsleuven op de Noordhof is dat het terrein een bijzonder interessant en gevarieerd archeologisch verleden heeft , waarbij resten uit de ijzertijd , de Romeinse tijd en de late middeleeuwen zijn aangetoond . 
De aard , de gaafheid en de conservering van deze resten maken dat de vindplaats behoudenswaardig is . 
Op afbeelding 11 is aangegeven welk deel van het terrein behoudenswaardig is en welke delen archeologisch niet interessant zijn . 
Voor de volledigheid is ook het aangrenzende perceel met kadastraal nummer AX 5708 hierop aangegeven , waarvan een smalle strook nog niet is opgegraven . 
27 28 5 Aanbevelingen en beperkingen De Noordhof is een behoudenswaardige , archeologische vindplaats . 
Het selectieadvies aan het bevoegd gezag is dan ook dat de archeologische resten op deze locatie bij voorkeur in situ behouden dienen te worden . 
Dit heeft de volgende consequenties : • Graafwerkzaamheden die meer dan 50 m2 van het terrein verstoren en dieper reiken dan 0,5 m onder het huidige maaiveld zijn uitgesloten . 
• Voorafgaand aan de aanleg van rioleringen en kabels en leidingen dient archeologisch onderzoek plaats te vinden . 
• Het plaatsen van heipalen wordt niet gezien als een verstoring . 
Indien niet aan deze voorwaarden kan worden voldaan dient het terrein te worden opgegraven zodat de archeologische informatie ex situ kan worden veiliggesteld . 
29 Literatuur Bel , M.M . 
van den , 2003a , Geologische- en archeologische verkenning van het Wateringse Veld , Gemeente Den Haag . 
( intern rapport afdeling archeologie Den Haag ) . 
Den Haag . 
Bel , M.M . 
van den , 2003b , Archeologisch onderzoek in het Wateringse Veld . 
Inventariserend Veldonderzoek-boren aan de Noordweg . 
( intern rapport afdeling archeologie Den Haag ) . 
Den Haag . 
Broeke , P. W. van den , 2007 , ‘ Zoutwinning langs de Noordzee . 
De pre-middeleeuwse sporen ’ in : A.M.J . 
de Kraker , en G.J . 
Borger ( red . 
) , Veen-Vis-Zout . 
Landschappelijke dynamiek in de zuidwestelijke delta van de Lage Landen . 
Amsterdam . 
Heeringen , R.M . 
van , H.M . 
van der Velde , en I. van Amen , 1998 , Een tweeschepige huisplattegrond en akkerland uit de Vroege Bronstijd te Noordwijk , prov . 
Zuid-Holland . 
( Rapportage Archeologische Monumentenzorg 55 ) . 
Amersfoort . 
Hingh , A. de , en E. van Ginkel , 2009 , De Archeologie van Den Haag . 
Utrecht . 
Kooistra , L.I. , 2006 , ‘ Paleogeografie ’ in : E.C . 
Rieffe , L.I . 
Kooistra , E.E.B . 
Bulten , en J. van Dijk , 2006 , Archeologisch onderzoek In- en effluentleidingen Afvalwaterzuivering Haagse Regio . 
( Rapport 0619 ) . 
Den Haag . 
p. 87-97 . 
Koot , H. , L. Bruning , en R.A . 
Houkes ( red . 
) , 2008 , Ypenburg-locatie 4 . 
Een nederzetting met grafveld uit het Midden Neolithicum in het West-Nederlandse Kustgebied . 
Leiden . 
Kuijsten , A.M. , 1919 , De inrichting van bedrijfsgebouwen voor akkerbouw en veeteelt in Nederland . 
Den Haag . 
Kruikius N. , en J. Kruikius , 1712 , Kaart van Delfland , Facsimile uitgave , tweede druk 1988 . 
Alphen aan de Rijn . 
Louwe Kooijmans L.P. , P.W . 
van den Broeke , H. Fokkens , A. van Gijn ( red . 
) . , 2005 , Nederland in de Prehistorie . 
Amsterdam . 
Louwe Kooijmans , L.P. , en P.F.B . 
Jongste ( red . 
) , 2006 , Schipluiden . 
A ���������������������������������������������� neolithic settlement on the Dutch North Sea coast c. 3500 cal BC . 
( Analecta ������������������������������������������������� Praehistorica Leidensia 37/38 ) . 
Leiden . 
Postma , C. 1989 , Het Hoogheemraadschap van Delfland in de middeleeuwen , 1289-1589 . 
Hilversum . 
Raemaekers , D.C.M. , C.C . Bakels , B. Beerenhout , A.L . van Gijn , K. Hänninen , S. Molenaar , D. Paalman , M. Verbruggen , C. Vermeeren , 1997 , ‘ Wateringen 4 : A settlement of the Middle Neolithic Hazendonk 3 Group in the Dutch Coastal Area ’ in : Analecta Praehistorica Leidensia 29 . 
Leiden . 
p. 143 –191 . 
Rieffe , E.C. , L.I . 
Kooistra , E.E.B . 
Bulten , en J. van Dijk , 2006 , Archeologische onderzoek In- en effluentleidingen Afvalwaterzuivering Haagse Regio . 
( Rapport 0619 ) . 
Den Haag . 
Rooij , T.P . 
van , 2007 , ‘ Middeleeuwse sporen ’ in : E.E.B . 
Bulten , Definitief archeologisch onderzoek bij de Oude Waalsdorperweg 37 & 38 in Den Haag . 
Bronstijd , ijzertijd en middeleeuwen in het tracé van de Hubertustunnel , ( Haagse Oudheidkundige Publicaties 9 ) . 
Den Haag . 
Siemons , H. , 2006 , Archeologisch onderzoek in het Wateringse Veld . 
Inventariserend Veldonderzoek-proefsleuven aan de Kwaklaan . 
( Rapport 0615 ) . 
Den Haag . 
Siemons , H. , en J.J . 
Lansing ( red . 
) , 2009 , Bewoningssporen uit de Romeinse tijd in het Wateringse Veld , Den Haag . 
( Haagse Oudheidkundige Publicaties 11 ) . 
Den Haag . 
Spek , A. van der , 2008 , ‘ Landschapsontwikkeling Ypenburg ’ in : H. Koot , L. Bruning , en R. Houkes ( red . 
) , Ypenburg-locatie 4 , Een nederzetting met grafveld uit het Midden Neolithicum in het West-Nederlandse Kustgebied . 
Leiden . 
p. 17-29 . 
Verhoeven , A.A.A. , 1998 , Middeleeuws gebruiksaardewerk in Nederland ( 8ste – 13de eeuw ) . 
( Amsterdam Archaeological Studies 3 ) . 
Amsterdam . 
30 Visscher , H.C.J. , 1994 , Archeologisch onderzoek Wateringse Veld . 
Deel I : het vooronderzoek . 
( RAAP-notitie 72 ) . 
Amsterdam . 
Vos , P.C. , E.C . 
Rieffe en E.E.B . 
Bulten , 2007 , Nieuwe geologische kaart van Den Haag en Rijswijk . 
Den Haag . 
Zuidhoff , F. , D.G . 
van Smeerdijk , en L.I . 
Kooistra , 2006 , ‘ Landschap , bodemgenese en vegetatie in de Hamaschpolder ’ in : J. P. Flamman , en T. A. Goossens ( red . 
) , Schipluiden , Harnaschpolder . 
De inrichting en bewoning van het landschap in de Romeinse tijd ( 125-270 na Chr . ( ADC Archeoprojecten Rapport 625 ) . 
Amersfoort . 
p. 79-96 . 
31 32 Lijst van afbeeldingen Afbeelding 1 Locatie van het plangebied Noordhof met als ondergrond de Nieuwe geologische kaart van Den haag en Rijswijk ( Vos e.a . 
2007 ) . 
Afbeelding 2 Overzicht van de opgegraven putten met de bijbehorende putnummers . 
Voor de volledigheid zijn ook de locaties van de onderzoeken uit 2003 ( Boezemland en ‘ het waterbassin ’ toegevoegd ) . 
Afbeelding 3 Hoogtelijnenkaartje van de strandwal met het daarop liggende duin . 
De waarnemingen zijn gebaseerd op verschillende onderzoeken . 
De hoogtelijnen geven het reliëf aan van het de bovenkant van het zand en het is duidelijk zichtbaar dat het duin snel afloopt in zuidoostelijke richting . 
Afbeelding 4 Uitsnede uit de kaart van Delfland van Kruikius ( 1712 ) . 
De Strijp en het Oosteinde zijn de richtingbepalende elementen bij de ontginning van de Schapenweyspolder en de Wippolder . 
Afbeelding 5 Overzicht van de archeologische onderzoeken in het Wateringse Veld . 
Afbeelding 6 Eergetouwkrassen in de top van het duin op de Noordhof . 
Een eergetouw is een primitieve ploeg die de grond niet keert , maar slechts openscheurt . 
Afbeelding 7 Bovenaanzicht van de dam die de verbinding vormde tussen het duin en het veen . 
Het duin is bovenin zichtbaar , het veen aan de onderzijde . 
De lichtgekleurde vlekken in het veen betreft hoefindrukken van de koeien die over de dam werden geleid . 
Afbeelding 8 Profiel op Boezemland met bovenin een dik pakket oranje/roze gekleurd briquetageafval . 
Daaronder ligt een dun pakket stuifzand dat over het onderliggen veen is gestoven . 
De onderkant van het profiel bestaat uit duinzand . 
Afbeelding 9 Middeleeuwse waterput met onderin een houten ton . 
Afbeelding 10 Overzicht van een werkput op Boezemland . 
Op de voorgrond is een van de cirkelvormige greppels te zien . 
Deze structuren worden geïnterpreteerd als hooimijt of graanmijt waarbij de greppel diende voor de afwatering van het hemelwater . 
Afbeelding 11 Sporenoverzicht van IVO-p Noordhof 2009 . 
Het roodgekleurde deel van het terrein is op grond van het onderzoek als behoudenswaardig aangemerkt . 
Afbeelding 12 Impressie van het typische briquetageaardewerk bestaande uit staafvormige fragmenten en delen van de gootjes . 
33 
