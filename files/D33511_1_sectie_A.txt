TWAALF EEUWEN BEWONING LANGS DE LINGE BIJ DE STENEN KAMER IN KERK-AVEZAATH . 
Sectie A 1 Inleiding Deze bundel behandelt de resultaten van een interdisciplinair onderzoek op twee vindplaatsen in het tracé van de Betuweroute : Stenen Kamer en Linge ( afbeelding 1.1 ) . 
Dit zijn terreinen met resten van nederzettingen uit de Middeleeuwen en Nieuwe tijd . 
Na de ontdekking van de vindplaatsen bij prospectief onderzoek is door de Rijksdienst voor het Oudheidkundig Bodemonderzoek bezien of de terreinen zo waardevol zijn dat een nader onderzoek gerechtvaardigd zou zijn . 
Dit bleek inderdaad het geval , waarna met behulp van een kleinschalig Aanvullend Archeologisch Onderzoek ( AAO ) gegevens werden verzameld die het mogelijk moesten maken de aard en kwaliteit van de nederzettingssporen te bepalen . 
Op grond van deze gegevens moest worden beslist of de vindplaatsen behoudenswaardig zijn . 
Beide vindplaatsen zijn ook door deze zeef gekomen , waarna is bestudeerd of zij fysiek konden worden behouden of voor een opgraving in aanmerking kwamen . 
Omdat fysiek behoud in geen van de gevallen mogelijk bleek , is onder gebruikmaking van de bij het AAO verzamelde gegevens door de Projectgroep Archeologie Betuweroute ( PAB ) voor elke vindplaats afzonderlijk een ontwerp voor een definitief onderzoek ( DO ) geschreven . 
In 1998/1999 is het deel van de nederzettingen dat binnen het tracé van de Betuwespoorlijn viel door het Archeologisch Diensten Centrum ( ADC ) opgegraven . 
Deels gelijktijdig met en deels aansluitend op het veldwerk zijn de gegevens in hun geheel geanalyseerd , hetgeen heeft geresulteerd in het voorliggende archeologische , fysische-geografische , historische en bouwhistorische verslag . 
Samen met het onderzoek in Malburg geven de opgravingen op Stenen Kamer en Linge een eerste blik op de archeologie en bewoningsgeschiedenis van een regio die in de Vroege Middeleeuwen bekend was als Teisterbant . 
1 Deze in de 8ste eeuw voor het eerst genoemde gouw strekte zich aanvankelijk uit over een groot deel van het Midden-Nederlands rivierengebied , om in de late Middeleeuwen eeuw nog slechts betrekking te hebben op Avezaath en omgeving . 
De opgravingslocaties liggen in de huidige gemeenten Buren ( Stenen Kamer ) en Tiel ( Linge ) , maar daarvóór maakten ze tot de gemeentelijke herindeling van 1978 beide deel uit van de gemeente Zoelen . 
2 Administratieve gegevens betreffende de onderzoeken : Stenen Kamer ROB-objectnaam : Buren – De Stenen Kamer ROB-objectcode ( CAA ) : 39D-17N , 108n , 109n ROB-selectienummer : 12 Centrumcoördinaten : 155.750/434.460 Gemeentecode : BUR 98 NS-objectcode : 030.0572.00 Linge ROB-objectnaam : ROB-objectcode ( CAA ) : ROB-selectienummer : Centrumcoördinaten : Gemeentecode : NS-objectcode : Tiel - Linge 39D-262N 33 155.787/434.379 TL 99 030.0572.33 1 Voor Malburg zie Oudhof/Dijkstra/Verhoeven in prep . 
; voor Teisterbant Blok 1963 . 
Bij de herindeling van gemeenten in 1978 werden Beusichem , Zoelen , Zoelmond en Kerk Avezaath aan de gemeente Buren toegevoegd . 
In de eerste helft van de 19de eeuw was Kerk-Avezaath nog een aparte gemeente . 
2 1 1.2 Vooronderzoek Prospectieonderzoek In opdracht van de NS/RIB heeft RAAP Archeologisch Adviesbureau onderzoek gedaan naar de archeologische waarden van vele terreinen in het tracé van de Betuwespoorlijn . 
Dit onderzoek bestond uit inventarisaties , veldkarteringen en waarderingsonderzoeken . 
3 Op vindplaats 12 , Stenen Kamer werden door RAAP 41 boringen gezet in het kader van een waarderingsonderzoek . 
Hierbij werd ten oosten van de Molenstraat de aanwezigheid van een dikke vondstlaag vastgesteld , alsmede van een ophogingslaag en een gracht uit de Nieuwe tijd . 
Ten westen van de Molenstraat werden 42 boringen gezet , die materiaal opleverden uit de Vroege en Late Middeleeuwen en uit de Nieuwe tijd . 
Op vindplaats 33 , Linge , zijn voor het karterende onderzoek boringen gezet met een guts . 
In het daarop volgende waarderende onderzoek zijn 24 boringen verricht met een edelmanboor met een diameter van 7 cm in een grid met een tussenruimte van 10 tot 20 meter ( afbeelding 1.2 ) . 
RAAP concludeert op grond van de vondsten dat zich hier een nederzetting bevindt uit de Vroege en Late Middeleeuwen . 
De grenzen van de vindplaats in het westen , zuiden en oosten konden worden vastgesteld . 
In het noorden vormt de A15 de begrenzing van vindplaats 33 , maar in dit stadium van onderzoek was al duidelijk dat de nederzetting onder de A15 doorliep en aansloot op vindplaats Stenen Kamer . 
Aanvullend Archeologisch Onderzoek Alvorens een selectie te maken is een Aanvullend Archeologisch Onderzoek verricht ( AAO ) met als doel de aard , kwaliteit en omvang van de vindplaatsen vast te stellen . 
In totaal hebben drie AAO ’ s plaatsgevonden , waarbij steeds enkele proefsleuven zijn gegraven en een fysisch-gegrafisch onderzoek uitgevoerd . 
4 Het vooronderzoek op Stenen Kamer vond plaats in twee campagnes omdat niet voor alle delen gelijktijdig betredingstoestemming was . 
Ten oosten van de Molenstraat werden in mei 1996 negen proefputjes aangelegd van 1 tot 2 m breedte en 2 of 3 m lengte ( afbeelding 1.3 , putten 5 t/m 13 ) . 
5 In putten 5 en 13 werden delen van funderingsmuren gevonden , in put 8 een als waterput geïnterpreteerd spoor en in put 5 resten van vermoedelijk een houten gebouw . 
Onder de boerderij De Stenen Kamer werd een ophogingslaag verondersteld . 
Op grond van boringen werd de aanwezigheid van de door RAAP veronderstelde gracht bevestigd . 
Achteraf gezien moet worden vastgesteld dat het AAO op het oostelijk deel van de Stenen Kamer te beperkt is geweest om de complexiteit van de vindplaats goed in te kunnen schatten . 
Ten westen van de Molenstraat zijn in maart/april 1997 vier proefsleuven onderzocht ( afbeelding 1.3 , nrs 1 t/m 4 ) . 
In de putten werden sporen aangetroffen uit de periode 10001250 ; eventuele vroeg-middeleeuwse sporen zouden door latere activiteiten zijn vergraven . 
Bij het onderzoek is zowel vroeg- als laat- en post-middeleeuws aardewerk gevonden . 
Botmateriaal was goed geconserveerd , onverkoold botanisch materiaal was daarentegen over het algemeen slecht bewaard gebleven . 
Zuidelijk van de A15 , op de vindplaats Linge , werden drie putten aangelegd , één ten westen van de Molenstraat en twee kleinere ten oosten van de Molenstraat . 
Ook hier noopte toegankelijkheid tot twee kleine campagnes in maart en november 1997 . 
Hierbij werden op een oeverwal van de Linge diverse bewoningssporen , greppels en vondstmateriaal aangetroffen uit de periode van ca . 
675 tot 1250 . 
Ook op vindplaats Linge waren botmateriaal en verkoolde botanische resten goed bewaard gebleven . 
Beide vindplaatsen werden als behoudenswaardig gekenmerkt , er vanuitgaande dat ze tot één nederzetting behoren . 
Naast gaafheid en conservering speelden zeldzaamheid , landschappelijke en archeologische context een rol bij de beoordeling . 
3 Asmussen 1994 Stenen Kamer west : Sier & Schotten 1998a ; Stenen Kamer oost : Jongste 1996 ; Linge : Sier & Schotten 1998 . 
5 In Jongste 1996 hebben de putten op Stenen Kamer oost nrs 1-9 . 
Op latere puttenoverzichten zijn de putten doorgenummerd vanaf het AAO op Stenen Kamer west en hebben ze nrs 5-13 gekregen . 
4 2 Het definitieve onderzoek In 1998 en 1999 is het binnen het tracé van de Betuweroute liggende deel van de vindplaatsen door het ADC opgegraven . 
M. Bartels had als projectleider de wetenschappelijke leiding van beide veldonderzoeken en over de daarop aansluitende analyse van de gegevens tot hij in juli 1999 gemeentelijk archeoloog te Deventer werd . 
Daarna is J.W . Oudhof tot december 1999 projectleider geweest , waarna hij werd opgevolgd door A. Verhoeven . 
Het onderzoek vond plaats naar de door de PAB opgestelde ontwerpen . 
Vanuit de PAB werd door contractverantwoordelijken directie gevoerd over het onderzoek . 
Deze functie werd achtereenvolgens uitgeoefend door C.W . 
Koot ( tot december 1998 ) , A. Verhoeven ( tot september 1999 ) en O. Brinkkemper , geassisteerd door E. Mietes . 
De opgraving op Stenen kamer duurde van 3 april tot 10 november 1998 . 
De technische leiding van het veldwerk lag op Stenen Kamer in handen van P.G . 
Alders en A. Veenhof , veldarcheologen waren A. Botman en M. Kenemans . 
De overige leden van de veldploeg waren P. Kleij , G. McCullough , G. Williams , V. Repina-de Groot , E. Blom , J. Bresser , R. Machiels en S. Greyer . 
Vanuit de ROB heeft A. de Haan enkele weken geassisteerd bij het onderzoek van de steenbouw . 
De veldploeg werd ter zijde gestaan door enkele grondwerkers van de firma Oberos , gevestigd te Rotterdam en door vrijwilliger L. van der Kooi . 
De firma De Wit leverde de kraanmachine . 
Buiten het veld waren naast leden van de veldploeg nog velen behulpzaam bij het digitaliseren van tekeningen , invoer van gegevens en vondstverwerking : A. Allen , E. Smits , P. Kuster , B. Amsing , J. Ekelmans en C. Obrike . 
L. Kuit zeefde vele grondmonsters . 
Het onderzoek op Stenen Kamer vond plaats in een van de meest natte zomers van de 20ste eeuw , waarvan veel hinder werd ondervonden . 
Vooral gedurende de laatste maanden van het onderzoek was de combinatie van nattigheid met een onverwacht zeer complexe steenbouw de oorzaak van veel vertraging . 
Verder zijn aan de westzijde van de nederzetting enkele werkputten meer gegraven dan in het ontwerp voorgesteld om het beeld van de nederzetting te complementeren . 
De velddocumentatie vereiste hierdoor de inzet van veel meer menskracht dan waarin oorspronkelijk was voorzien , waardoor het veldwerk niet kon worden uitgevoerd binnen de aanvankelijk gestelde financiële kaders . 
Met diverse zogenaamde meerwerken zijn de wijzigingen in het ontwerp gecompenseerd en tegenvallers in het veld zo veel mogelijk opgevangen , maar uiteindelijk heeft het ADC toch een aanzienlijk financieel verlies geleden op het grondwerk op de Stenen Kamer . 
Linge startte op 7 december 1998 en werd afgesloten op 20 april 1999 . 
De technische leiding was hier in handen van A. Veenhof , veldarcheologen waren A. Botman , M. Kenemans en J. Hielkema . 
Verder waren J. Bresser , J. Vermeer , A. van Benthem , J. McDonald en G. Williams bij het veldwerk betrokken . 
De kraan werd geleverd door de firma De Wit . 
Grondwerkers F. Spronk en J. Eleveld zijn ingehuurd via de firma Presikhaaf . 
Bij het binnenwerk waren naast leden van de veldploeg nog E. Smits , B. Amsing , G. Williams en A. Allen betrokken . 
Het veldwerk op Linge vond plaats met niet meer problemen dan die welke tijdens een winteropgraving kunnen worden verwacht . 
Het onderzoek op het nederzettingsdeel ten oosten van de Molenstaat kon slechts plaatsvinden nadat met behulp van een artikel 42 procedure toestemming van de eigenaar was afgedwongen . 
Deze procedure is door de ROB in gang gezet en afgehandeld . 
Het afwerken van de laatste werkputten op het oosten van Linge moest in hoog tempo worden afgerond omdat de betredingstoestemming slechts van beperkte duur was . 
Tijdens het veldwerk is door specialisten al een aanvang gemaakt met de analyse van de gegevens , waarna in april 2000 het laatste onderzoek was afgerond . 
1.3Vraagstellingen Voorafgaand aan het onderzoek zijn door de PAB in het ontwerp tien vragen geformuleerd , ontleend aan thema ’ s in het recente nederzettingsonderzoek in Nederland . 
1 Hoe zag het biotische en abiotische landschap in de omgeving van de nederzetting eruit ? 
Deze vraag is getracht te beantwoorden aan de hand van fysisch-geografisch en palaeobotanisch onderzoek . 
2 Wat was de relatie tussen de mens en dit abiotische en biotische landschap ? 
Hoe gebruikte de mens het hem omringende landschap in het verleden ? 
Inzicht in deze vragen is met name verkregen door palaeobotanisch onderzoek . 
Van elke opgraving zijn pollenmonsters geanalyseerd en zijn vele grondmonsters doorzocht op de aanwezigheid van verkoolde of onverkoolde zaden en vruchten . 
3 3 Welke eigenschappen van de natuurlijke omgeving speelden een rol bij de keuze van de locatie van de nederzetting ? 
Inzicht in deze problematiek is verkregen door middel van fysischgeografisch onderzoek . 
4 Welke sporen , structuren en activiteitsgebieden waren in de nederzetting voorhanden ? 
Wat was de functie van de verschillende nederzettingselementen ( gebouwen , greppels , kuilen en dergelijke ) ? 
Deze vragen zijn geëvalueeerd door een analyse van de verschillende sporen en structuren . 
5 Hoe zag de materiële cultuur van de bewoners er uit ? 
Was men voor wat betreft de verwerving van gebruiksvoorwerpen zelfvoorzienend of produceerde men een surplus voor uitwisseling ? 
Op deze vragen is getracht een antwoord te vinden door de bestudering van alle voorwerpen in de nederzetting , zowel keramiek als metaal , glas , natuursteen , bewerkt bot en leer . 
Voor een omvangrijke groep voorwerpen van onduidelijke herkomst , het kogelpot-aardewerk , is specialistisch onderzoek verricht teneinde de oorsprong van de grondstof te achterhalen . 
6 Een zesde vraag betreft de voedselvoorziening en de mate van zelfvoorziening . 
Wat kan worden geconcludeerd over de agrarische bedrijfsvoering binnen de nederzetting : was het een gemengd bedrijf of lag de nadruk op veeteelt dan wel akkerbouw ? 
Deze vragen zijn geëvalueerd door de bestudering van botanische macroresten , pollen en dierlijk botmateriaal uit de nederzetting . 
7 Hoe kan de bewoning worden gedateerd en gefaseerd aan de hand van vondsten en natuurwetenschappelijke dateringen ? 
8 Welke positie had de nederzetting binnen de lokale , regionale en bovenregionale uitwisselingsnetwerken ? 
Ter beantwoording van deze vraag is van zoveel mogelijk artefacten gepoogd de herkomst te achterhalen . 
9 Uit hoeveel erven bestond de nederzetting en wat was de samenstelling van een afzonderlijk erf ? 
10 Hoe ontwikkelden de bovengenoemde zaken zich door de tijd heen ? 
1.4 Onderzoeksstrategie Van vindplaats Stenen Kamer valt 7500 m2 binnen het tracé van de Betuwespoorlijn ; hiervan is uiteindelijk 4205 m2 onderzocht , dit is 56 % van de bedreigde zone . 
De noordgrens van het opgravingsterrein is bepaald door het tracé van de Betuweroute , de zuidgrens door de rijksweg A15 , de westgrens door de op basis van diverse vooronderzoeken verwachte spreiding van de grondsporen . 
De oostgrens van het onderzoek wordt gevormd door de Linge . 
Van de ten zuiden van de A15 gelegen vindplaats Linge bevindt zich 6000 m2 binnen het tracé van de spoorlijn , hiervan is 5072 m2 onderzocht , ofwel 85 % van de bedreigde zone . 
Deze vindplaats wordt in het noorden door de A15 begrensd , in het zuiden door het tracé van de Betuweroute en in het westen door de op basis van het vooronderzoek verwachte grens van de nederzetting . 
In het oosten vormt ook hier de Linge een natuurlijke grens . 
De middeleeuwse nederzetting strekte zich uit over een groter gebied dan binnen het tracé valt . 
Als de omvang van de bij het fysisch-geografisch onderzoek gekarteerde fosfaatplek ( zie afbeelding 2.7 ) wordt gelijkgesteld met de omvang van de nederzetting , besloeg het bewoonde areaal 4,9 ha , waarvan 0,5 ha ten oosten van een steilrand in het dal van Linge lag . 
Van de in totaal 4,9 ha grote nederzetting is dus 0,93 ha opgegraven , ongeveer een vijfde . 
Op vindplaats Stenen Kamer is een agrarische nederzetting uit Vroege en Late Middeleeuwen aangetroffen en geheel aan de oostkant een laat-middeleeuws stenen gebouw met diverse opvolgers ( afbeelding 1.4 ) . 
In eerste instantie werden de putten op vindplaats Stenen Kamer aangelegd volgens het puttenplan uit het Definitief Ontwerp ( DO ) . 
Op het terrein direct ten oosten van de Molenstraat was de concentratie sporen aanzienlijk groter dan verwacht . 
Het oorspronkelijke puttenplan werd aangepast en zo kon een groot deel van de nederzetting ( binnen de gestelde grenzen van het opgravingsterrein ) vlakdekkend worden opgegraven . 
Door de toegenomen tijdsdruk is besloten in een aantal putten ten westen van de Molenstraat te volstaan met één sporenvlak per put om een zo groot mogelijk deel van de nederzetting te kunnen documenteren . 
Voor het archeologisch onderzoek van de nederzetting zijn in totaal 27 werkputten aangelegd met een gezamenlijke oppervlakte van 4205 m2 . 
In deze werkputten zijn ruim 35 sporenvlakken met een totale oppervlakte van 7984 m2 aangelegd . 
Het eerste sporenvlak in een put werd voorafgegaan door een zogenaamd detectorvlak aan de onderkant van de bouwvoor . 
Op dit niveau waren over het algemeen nog geen sporen zichtbaar met uitzondering van de recente sporen van de AAO-sleuven . 
In het begin van het onderzoek zijn deze detectorvlakken getekend maar in een later stadium is het tekenen van 4 deze vlakken achterwege gelaten . 
Tot slot is 361 m profiel gedocumenteerd waarvan het doorlopende west-oost profiel de belangrijkste informatie opleverde . 
Voor het onderzoek van de steenbouw aan de oostkant op vindplaats Stenen Kamer zijn acht werkputten aangelegd met een gezamenlijke oppervlakte van ca . 
1200 m2 . 
In deze putten zijn 36 sporenvlakken ( drie tot zes vlakken per put ) aangelegd met een totale oppervlakte van 4722 m2 . 
Op dit deel van het onderzoeksterrein werd 202 m profiel aangelegd en gedocumenteerd . 
Voor het aanleggen en documenteren van de profielen is op Stenen Kamer de nadruk gelegd op het 180 m lange oost- west profiel , dat een doorsnede laat zien van het hele opgravingsterrein . 
Het ligt haaks op de rivierafzettingen en laat de opbouw van het terrein en de stratigrafie van de archeologie duidelijk zien . 
Daarnaast zijn op meerdere plaatsen , zowel in de komafzettingen als de oeverafzettingen , noord-zuid profielen aangelegd . 
De profielen zijn getekend op schaal 1:20 en zijn allemaal gefotografeerd . 
Van iedere profielwand zijn één of meerdere profielopnames gemaakt door de fysisch-geografen M. van Dinter en W. Laan . 
6 Het opgravingsterrein Linge heeft een oppervlakte van 5072 m2 . 
In de putten op het westelijk gelegen terrein zijn in het beginstadium van het onderzoek spitvlakken aangelegd net onder de bouwvoor . 
Deze zijn in vakken van 2 bij 2 meter doorgespit . 
Bij de aanleg van de spitvlakken is bij wijze van experiment gebruik gemaakt van een spitmachine zoals die ook wel in de tuinbouw wordt gebruikt . 
De spitmachine werkt de grond om in grote kluiten die daarna met de hand kleiner moesten worden gemaakt . 
Dit was zo tijdrovend dat het experiment niet is voortgezet . 
Het doel van de spitvlakken was materiaal te verzamelen uit het bovenste deel van het middeleeuwse loopvlak , dat hier nog gedeeltelijk intact zou zijn . 
Het aangetroffen vondstmateriaal zou te koppelen zijn aan onderliggende sporen . 
Al gauw bleek dat het gehele loopvlak in de bouwvoor was opgenomen , waardoor het spitwerk geen bruikbare gegevens opleverde . 
In de derde put werd deze werkwijze niet meer gevolgd . 
Wel werd in iedere put een detectorvlak aangelegd maar vanwege de tijdsdruk werd dit in enkele putten op het oostelijke terrein achterwege gelaten . 
Het onderzoeksterrein Linge werd opgegraven in 24 werkputten , waarvan de putten 23 en 24 alleen zijn aangelegd ten behoeve van de profielen over de restgeul in het Lingedal . 
In de overige putten zijn 35 sporenvlakken aangelegd met een gezamenlijke oppervlakte van 5847 m2 . 
Een tweede sporenvlak was eigenlijk alleen nodig aan de westkant van de putten ten oosten van de Molenstraat , waar het vlak sterk naar beneden liep in de richting van de straat ( afbeelding 1.5 ) . 
Op vindplaats Linge is een 148 meter lang oost-west profiel over de hele lengte van het opgravingsterrein gedocumenteerd . 
Hierin was de steilrand die de scheiding vormt tussen het rivierdal en de oeverwal van de Linge duidelijk te zien . 
Er zijn geen dwarsprofielen getrokken . 
Voor het graven van de werkputten is op beide vindplaatsen gebruik gemaakt van een hydraulische kraan met bestuurbare bak en schaafbak . 
Alle vlakken zijn machinaal aangelegd . 
Het detectorvlak is niet geschaafd , de sporenvlakken zijn met behulp van de bak en schaafbak aangelegd . 
De schaafbak werkt in de middelzware tot zware zavel zo goed dat het ‘ bijschaven ’ met de hand nauwelijks nodig is . 
Kleine sporen zijn handmatig gecoupeerd , grote en diepe sporen met een minikraan . 
De sporen zijn afgewerkt volgens de basisprocedure van de ROB . 
7 Op vindplaats Stenen Kamer is echter van put 36 vlak 2 slechts een gedeelte van de sporen afgewerkt omdat de put voortijdig dichtgegooid moest worden vanwege bouwwerkzaamheden aan het fietspad . 
In het veld zijn de vlakken getekend op millimeterfolie , het merendeel op schaal 1:50 . 
Voor het documenteren van de steenbouw op vindplaats Stenen Kamer is dikwijls ook gekozen voor schaal 1:20 . 
De coupes zijn getekend op schaal 1:20 , enkele details 1:10 . 
Er zijn veel grondmonsters genomen voor archeozoölogisch en archeobotanisch onderzoek . 
Volgens het DO van vindplaats Stenen Kamer moest van ieder spoor monsters genomen worden maar na de tegenvallende resultaten van een proef in put 20 is het monsterprogramma aangepast . 
Er zijn in ieder geval monsters genomen uit diepe kuilen , paalkuilen , greppels en waterputten . 
Van de overige sporen werd een selectie gemaakt , zo werden bijvoorbeeld kuilen met een houtskoolrijke vulling of een vulling met veel botmateriaal ook bemonsterd . 
Tevens is uit een groot aantal sporen klein 6 Zie hoofdstuk 2 . 
ROB-handleiding . 
Procedure voor de registratie en het beheer van veldwerkgegevens , 3e herziene uitgave / januari 1996 . 
7 5 vondstmateriaal verzameld door het nemen van algemene monsters die op een maaswijdte van 4 mm zijn gezeefd . 
Op vindplaats Linge is dezelfde werkwijze aangehouden . 
De spoor- en vondstgegevens zijn beschreven in DIG-it , een informatiesysteem dat binnen de PAB is ontwikkeld . 
Deze gegevens vormen de basis voor de verdere vondstverwerking en voor de diverse specialisten . 
De analoge veldtekeningen zijn gedigitaliseerd in Mapdigitize , een eveneens binnen de PAB ontwikkelde applicatie op Mapinfo . 
1.5 Beknopt overzicht van de resultaten Op Stenen Kamer zijn 2059 sporen gevonden , op Linge 1726 stuks . 
Het betreft hoofdzakelijk kuilen , paalkuilen of paalgaten en greppels ( tabel 1.1 ) . 
De sporen liggen niet gelijkmatig over de opgravingsterreinen verspreid : in het zuidwesten is de dichtheid laag , maar ten oosten van de Molenstraat is de dichtheid hoog ( afbeelding 1.6 ) . 
Het nederzettingsterrein is door de moderne topografie in vier delen geknipt . 
De aanleg van de A15 in 1963 heeft het terrein in een noordelijk en een zuidelijk deel gehakt , corresponderend met de twee vindplaatsen ; deze zijn echter allebei nog eens in tweeën geknipt door de de laat-middeleeuwse Molenstraat . 
In het noordoostelijke kwart bevinden zich resten van steenbouw uit de periode 1250-1998 , in de overige drie kwarten bewoningssporen uit de periode 725-1250 . 
1.6 Post-depositionele processen Onder post-depositionele processen worden de processen verstaan die op het terrein hebben plaatsgevonden na beëindiging van de nederzetting . 
Deze processen kunnen van mechanische , biotische , a-biotische of antropogene aard zijn . 
Op Stenen Kamer en Linge hebben vooral menselijke activiteiten voor een verstoring van de archeologische sporen gezorgd . 
Zo is door het ploegen de bovenste laag van de nederzetting in de bouwvoor opgenomen . 
Het oorspronkelijke loopvlak van de nederzetting is hiermee verdwenen . 
Daarnaast hebben diverse infrastructurele werken voor een grote verstoring gezorgd zoals de bouw van de rijksweg A15 en het aan de noordzijde parallel gelegen fietspad . 
Naast het fietspad is een sloot gegraven die langs de hele zuidkant van het opgravingsterrein van vindplaats Stenen Kamer loopt . 
Een halve huisplattegrond is verdwenen door het graven van deze sloot . 
De Molenstraat is mogelijk al een oude weg , maar het is niet bekend of deze er ten tijde van de nederzetting al was . 
In hoeverre latere werkzaamheden aan de weg archeologische sporen hebben vernield , is onduidelijk . 
Even ten noorden van het fietspad loopt een hoge druk gasbuis door het terrein . 
Deze ligt ongeveer een meter diep in een sleuf van enkele meters breed . 
We kunnen aannemen dat met de graafwerkzaamheden voor deze sleuf archeologische informatie is verdwenen . 
Op beide terreinen stond ten tijde van het onderzoek een huis . 
Deze huizen zijn pas na het onderzoek gesloopt en het is onbekend of en in hoeverre de funderingen de grondsporen hebben aangetast . 
In welke mate natuurlijke processen archeologische sporen hebben aangetast is moeilijk vast te stellen . 
De nederzetting dateert uit de periode dat de Linge nog niet was afgedamd , de rivier had nog vrij spel . 
De bewoners zullen af en toe natte voeten hebben gekregen maar van erosie door overstromingen zijn geen aanwijzingen gevonden . 
Na de definitieve afdamming van de Linge bij Tiel rond 1300 na Chr . nam de invloed van de rivier sterk af . 
De rurale nederzetting was toen al enkele decennia verlaten , maar in het dal van de Linge kon toen een ridderhofstad verrijzen . 
1.7 Depositionele processen Zoals op afbeelding 1.6 te zien , is de sporendichtheid in de nederzetting Stenen Kamer/Linge hoog . 
Ook het nabijgelegen Malburg kende een dergelijke hoge dichtheid van sporen . 
8 De dichtheid van vondstmaterialen is in beide nederzettingen eveneens hoog , zeker in vergelijking tot nederzettingen op de zandgronden . 
De aanwezigeid van een grote hoeveelheid sporen op een relatief kleine oppervlakte is voor een belangrijk deel te verklaren uit het door natuurlijke omstandigheden beperkte areaal dat voor bewoning geschikt was . 
Tot aan het einde van de Middeleeuwen waren alleen de hogere gronden geschikt voor bewoning , waardoor nederzettingen binnen een klein gebied zaten opgesloten . 
Herbouw van huizen en opstallen op steeds hetzelfde kleine areaal leidde na enkele eeuwen bewoning tot een enorme drukte aan ingravingen van palen , greppels , kuilen en dergelijke . 
De hoge sporendichtheid in 8 Oudhof e.a . 
in voorber . 
6 nederzettingen wordt veroorzaakt door het beperkte voor bewoning geschikt areaal en de lange duur van de occupatie . 
Een derde oorzaak kunnen beperkingen zijn die door de bezitter van de grond of de mensen werden opgelegd aan de keuze van een woonplaats . 
De hoge sporendichtheid is slechts één oorzaak van de hoge vondstdichtheid in nederzettingen op kleigronden . 
Het aantal vondsten per afzonderlijk spoor is namelijk op kleigronden niet erg veel groter dan op zandgronden . 
Het aardewerk kan dit het best illustreren omdat organische materialen op zandgronden slecht zijn geconserveerd . 
Als al keramiek aanwezig is in een grondspoor , is uit bijna een kwart van de sporen niet meer dan één scherf geborgen , uit nog eens 25 % slechts twee of drie scherven ( afbeelding 1.7 ) . 
Dit patroon verschil nauwelijks van dat in Dommelen . 
9 In nederzettingen op kleigronden bevinden veel vondsten zich echter niet ín de grondsporen maar ‘ los ’ , buiten de sporen , in de vlakken . 
Het is nu de vraag wat hiervan de oorzaken zijn . 
Hoewel door archeologen wel impliciet wordt verondersteld dat de conserveringsomstandigheden voor nederzettingsresten op kleigronden over het algemeen gunstiger zijn dan op zandgronden , is dit toch zeker niet altijd het geval . 
Evenals op zandgronden zijn ook in kleibodems de oorspronkelijke loopvlakken echter vrijwel altijd verdwenen . 
Zij zullen zijn verwijderd op het moment dat het terrein als akker in gebruik werd genomen . 
De oude erven zullen zijn opgeruimd en door spitten en ploegen voor akkerbouw geschikt zijn gemaakt , waarbij het oude loopvlak verdween . 
Het is de vraag of op zandgronden wel méér van het loopvlak is verdwenen dan op kleigronden , want vloeren of haardplaatsen worden doorgaans ook in de klei slechts zelden aangetroffen . 
Daartegenover is ook op zandgronden incidenteel wel eens een haardplaats bewaard gebleven , hetgeen aangeeft dat het archeologische vlak zich daar niet ver onder het oorspronkelijke vlak bevindt . 
Toch bevindt zich op de kleiïge bodems van Stenen Kamer en Linge veel méér keramiek in het vlak dan in nederzettingen als Dommelen of Kootwijk . 
10 Natuurlijke oorzaken lijken niet direct de oorzaak te zijn van de hoge vondstdichtheid , zodat een reden eerder cultureel van aard moet zijn . 
Een mogelijke verklaring is dat op het erf rondslingerend afval door de bewoners van Stenen Kamer/Linge makkelijk diep in de kleibodem kon worden getrapt , terwijl dit in een zandbodem veel moeilijker is . 
Dit kan onbewust zijn geschied of bewust om het erf wat te verharden . 
Dit zou echter veel breuk van scherven veroorzaken en dus een hoge fragmentatiegraad van het aardewerk in het algemeen . 
Dit lijkt op het eerste gezicht niet het geval te zijn , zodat de oorzaak van de hoge vondstdichtheden vooralsnog onvoldoende verklaard blijven . 
1.8 Periodisering Bij het indelen van de sporen en structuren in verschillende perioden is uitgegaan van het Archeologisch Basis Register ( ABR ) . 
Hierin worden de volgende perioden onderscheiden : de Merovingische periode ( 450-750 ) ; de Karolingische periode ( 750-900 ) ; de Ottoonse periode ( 900-1050 ) ; de Volle Middeleeuwen : 1050-1250 ; de Late Middeleeuwen ( 1250-1500 ) en de Nieuwe tijd ( 1500-1800 ) . 
1.9 Archivering van de gegevens De vondsten zijn opgeslagen in het centrale depot van de ROB in Amersfoort . 
Alle administratieve gegevens betreffende het onderzoek zijn ondergebracht bij de ROB . 
Gegevens over sporen en vondsten zijn in digitale bestanden aanwezig op een CD-rom . 
Hiervan is een kopie aanwezig bij de ROB . 
Lijst van afbeeldingen bij de inleiding : Afbeelding 1.1 De ligging van vindplaatsen Stenen Kamer en Linge . 
Afbeelding 1.2 Plattegrond met RAAP boringen en AAO-werkputten plus boringen Afbeelding 1.3 Puttenoverzicht met putnummers en profielen . 
Afbeelding 1.4 Het onderzoek op Stenen Kamer in uitvoering , foto naar het oosten . 
Afbeelding 1.5 . 
Het onderzoek op Linge in uitvoering ; foto naar het oosten . 
Afbeelding 1.6 “ Alle sporen ” kaart . 
( geheel kaal ) Afbeelding 1.7 Frequentiegrafiek van het aantal scherven per spoor . 
9 Theuws , Verhoeven & Van Regteren Altena 1988 , 317 . 
Zie hoofdstuk 6 voor nadere gegevens over vondstdichtheden . 
10 7 
