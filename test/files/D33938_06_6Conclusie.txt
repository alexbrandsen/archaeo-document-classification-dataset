6 . 
Conclusies De volgende conclusies zijn gebaseerd op de resultaten van zowel het vooronderzoek als het veldonderzoek . 
Voor het veldonderzoek was de algemene doelstelling , namelijk het vaststellen van de huidige situatie van het monument onder water , richtinggevend . 
Aan dit algemene doel zijn een aantal specifieke doelstellingen verbonden ( zie hoofdstuk 3 ) . 
In dit hoofdstuk wordt een antwoord gegeven op de vraag of de gestelde doelen zijn gehaald . 
Tevens worden hier de in hoofdstuk 3 geformuleerde onderzoeksvragen beantwoord . 
De in dit hoofdstuk getrokken conclusies vormen de basis voor het beheersadvies . 
Dit beheersadvies , waarin een aantal aanbevelingen wordt gedaan , is in hoofdstuk 8 nader uitgewerkt . 
Op basis van het uitgevoerde onderzoek kunnen m.b.t . 
de onderzoeksdoelen de volgende uitspraken worden gedaan . 
• Bij het veldonderzoek moeten dusdanige condities worden geschapen en gegevens worden verzameld , dat het mogelijk is aan de hand ervan een monitoringsprogramma uit te voeren . 
Deze condities zijn geschapen door de plaatsing van een referentie-grid in de directe nabijheid van de resten van een brugpijler in het ‘ 2000 ’ -gebied . 
De positie van het grid is vastgelegd in RD-coördinaten . 
De metingen en overige waarnemingen die gedaan zijn door de duikers vormen de basis voor het vastleggen van het degradatieproces van de archeologische resten . 
Door in de toekomst de metingen te herhalen wordt het mogelijk om over een langere periode veranderingen in de positie van de archeologische resten en de morfologie van de rivierbodem vast te leggen . 
• De bij dit veldonderzoek verkregen informatie moet bijdragen tot het opstellen van een beheersadvies voor langdurig behoud , bij voorkeur in situ , van dit onder water gelegen monument . 
Dit alles in het kader van de gestarte beschermingsprocedure . 
Aan de hand van dit onderzoek is het mogelijk om een voorlopig beheersadvies op te stellen . 
Bij het beheer van dit monument moet ten zeerste rekening worden gehouden met het behoudsperspectief , dat , zoals in hoofdstuk 7 wordt uiteengezet , zeker niet rooskleurig is . 
Het beheersadvies is nader uitgewerkt in hoofdstuk 8 en bestaat uit een aantal aanbevelingen tot het nemen van beheersmaatregelen voor de korte en voor de middellange termijn . 
• De verkregen gegevens moeten gebruikt kunnen worden voor een evaluatie van de trajectnota/MER , inzake de archeologische potentie van het zomerbed van de Maas . 
De tijdens dit onderzoek verzamelde informatie geeft inzicht in de erosie- en sedimentatieprocessen die zich momenteel in het '2000'-gebied afspelen en zich hier in het verleden hebben afgespeeld . 
Deze processen bepalen in hoge mate de archeologische potentie van het zomerbed . 
Echter , voor een conclusie over de archeologische potentie van het zomerbed van de Maas in zijn geheel moeten de resultaten gepast worden aan archeologisch en rivierkundig onderzoek dat op andere plaatsen in het zomerbed is en zal worden verricht . 
Daarbij spelen ook de uitkomsten van het archeologisch onderzoek dat is uitgevoerd in het kader van de Proefprojecten 2 en 3 een grote rol . 
13 • De uitkomsten van het onderzoek moeten , voor zover mogelijk , leiden tot wetenschappelijk gefundeerd beheer en behoud van archeologische en cultuurhistorische waarden in het aan het plangebied grenzende gebied . 
De uitkomsten van dit onderzoek maken , gezien het slechte behoudsperspectief voor het '2000'-gebied , eens te meer duidelijk dat het behoud van de archeologische resten die op dit moment nog aanwezig zijn in het winterbed , dringend noodzakelijk is . 
• De uitkomsten van het onderzoek moeten een algemene bijdrage leveren aan het beheer en behoud van archeologische en cultuurhistorische waarden in Nederland . 
Het onderzoek levert hieraan een substantiële bijdrage omdat is aangetoond dat met relatief weinig middelen een goed inzicht kan worden verkregen in de gaafheid en conservering van onder water gelegen monumenten , en in de erosie- en sedimentatieprocessen die daarbij een grote rol spelen . 
Hierdoor is het mogelijk gefundeerde uitspraken te doen over het toekomstig beheer en behoud van onder water gelegen monumenten . 
Tijdens het veldonderzoek is ervaring opgedaan met metingen onder water , grondboringen in een rivierbodem , beschrijving van onderwaterbodems en met monitoring onder water in het algemeen . 
Deze ervaring zal goed van pas komen bij toekomstig onderzoek en beheer van onder water gelegen monumenten . 
Op basis van het uitgevoerde onderzoek kunnen de onderzoeksvragen als volgt worden beantwoord . 
1 In hoeverre steken de houten paalkoppen uit de bodem ? 
Verschilt dit van de waarnemingen in 1992 en 1998/1999 ? 
Wat is de hoek van de individuele palen ten opzichte van de bodem ? 
Deze vraag kan alleen in algemene zin worden beantwoord . 
In verband met de relatief korte werktijd onder water zijn niet alle palen nader bekeken . 
Enkele palen steken 70 à 80 cm boven de rivierbodem uit . 
Het feit dat er onlangs uitspoeling heeft plaatsgevonden is duidelijk waarneembaar aan het gave oppervlak van het onderste deel van de paalkop , waarop in veel gevallen nog de oorspronkelijke bewerkingssporen duidelijk zichtbaar zijn . 
De recente uitspoeling wordt ook aangetoond door het ontbreken van aangroei op dit deel van de paal . 
Op grond van de hiervoor genoemde aspecten is vastgesteld dat de rivierbodem sinds 1992 ongeveer 30 cm is uitgespoeld . 
In het zuidelijke deel van het palenveld in het '2000'-gebied is een aantal schuine palen waargenomen . 
Het is niet duidelijk of deze palen recentelijk zijn scheefgezakt of tijdens de bouw van de brug schuin in de bodem zijn geslagen . 
2 In hoeverre zijn de stenen blokken onderhevig geweest aan mechanische verwering ? 
Evenals de houten palen zijn de stenen blokken onderhevig aan mechanische verwering ten gevolge van de schurende werking van het door de rivier meegevoerde sediment . 
Dit is het duidelijkst waarneembaar aan de gladde en afgeronde bovenzijde van de stenen . 
Dit oppervlak draagt dan ook geen herkenbare bewerkingssporen meer , in tegenstelling tot het onderste gedeelte dat recentelijk is vrij gespoeld en waarop nog wel duidelijk bewerkingssporen 14 herkenbaar zijn . 
De stenen die in de directe nabijheid van de steilrand zijn gelegen , zijn sterk uitgespoeld . 
Deze uitspoeling gaat zelfs door tot onder de stenen . 
Op basis van de hiervoor genoemde aanwijzingen kan gesteld worden dat er sinds 1992 ten minste 40 cm rivierbodem is verdwenen . 
3 Wat is op basis van het bovenstaande de algemene conclusie over de huidige conditie en gaafheid van het monument ? 
Zijn er nu reeds aanwijzingen voor het tempo van de degradatie van de brugresten ? 
In hoeverre vindt verspoeling plaats , wanneer de locatie van archeologische resten , zoals die bij het huidige onderzoek wordt vastgelegd , wordt vergeleken met de resultaten van het onderzoek in achtereenvolgens 1992 en 1998 . 
De conditie van het deel van het monument dat zich in de rivierbodem bevindt , is goed . 
Er is voor dit gedeelte geen zogenaamde actieve rivierbodemlaag waargenomen . 
Dit geldt echter niet voor het deel van het monument dat boven de rivierbodem uitsteekt . 
Wanneer de huidige situatie wordt vergeleken met de situatie zoals die bestond in 1992 , kan worden gesteld dat het monument sterk aan het uitspoelen is . 
Het gaat hierbij om zowel een uitspoeling van het oppervlak van de rivierbodem , als om een zich door afkalving naar het oosten verplaatsende steilrand . 
Op dit moment kunnen er nog geen uitspraken worden gedaan over de snelheid van degradatie van de boven de rivierbodem uitstekende delen . 
4 Wat is de hoek van het riviertalud ? 
Zijn er aanwijzingen het talud rechts van de as van de Maas op dit moment aan het veranderen is ? 
Zo ja , wat zijn de consequenties hiervan voor de gaafheid en conservering van het monument ? 
Vooral op basis van het veldonderzoek kan worden gesteld dat het talud van het zomerbed sterk aan het veranderen is . 
Deze verandering als gevolg van de baggerwerkzaamheden in 1996 , manifesteert zich duidelijk in de vorm van een steilrand . 
Deze steilrand heeft in het zuidelijke deel een maximale hoogte van bijna twee meter . 
Deze hoogte neemt naar het noorden toe af , tot minder dan een halve meter . 
De steilrand is onstabiel en verplaatst zich in een relatief hoog tempo naar het oosten . 
Een belangrijke aanwijzing voor dit proces is de aanwezigheid van een debris-zone onder aan de voet van de steilrand . 
Een tweede aanwijzing voor de onstabiliteit zijn de nissen onder in de steilrand . 
Deze nissen lopen door tot onder de op de steilrand gelegen bouwstenen . 
Concluderend kan dan ook gesteld worden dat het monument binnen een relatief korte tijd onderspoeld gaat worden . 
Voor de zeer korte termijn dreigt dit gevaar vooral voor de bouwstenen die in het noordwestelijk deel van het '2000'-gebied op de steilrand zijn gelegen . 
15 
