Periplus Archeomare Een scheepsvondst in het Hollands Diep rapport 727 Een scheepsvondst in het Hollands Diep , gemeente Moerdijk Verslag van een duikinspectie ( Maritiem Inventariserend Veldonderzoek ) W.B . 
Waldus en S. van den Brenk In samenwerking met Periplus Archeomare Colofon ADC Rapport 727 Een scheepsvondst het Hollands Diep , gemeente Moerdijk Verslag van een duikinspectie ( Maritiem Inventariserend Veldonderzoek ) Auteurs : W.B . 
Waldus en S. van den Brenk In opdracht van : Rijkswaterstaat Directie Zuid-Holland Foto ’ s en tekeningen : ADC ArcheoProjecten en Periplus Archeomare © ADC ArcheoProjecten , Amersfoort , augustus 2006 . 
Niets uit deze uitgave mag worden vermenigvuldigd en/of openbaar gemaakt worden door middel van druk , fotokopie of op welke wijze dan ook zonder voorafgaande schriftelijke toestemming van de uitgevers . 
ADC ArcheoProjecten aanvaardt geen aansprakelijkheid voor eventuele schade voortvloeiend uit de toepassing van de adviezen of het gebruik van de resultaten van dit onderzoek . 
Autorisatie : A.F.L . 
van Holk ISBN 90-5874-72-8X ADC ArcheoProjecten Tel 033-299 81 81 Postbus 1513 3800 BM Amersfoort Fax 033-299 81 80 Email info @ archeologie.nl Inhoudsopgave 1 2 2.1 2.2 2.3 2.4 3 3.1 3.2 3.3 3.4 3.5 Inleiding Methoden Multibeamopnamen Subbottomprofiler opnamen Duikwerkzaamheden Documentatie scheepshout Resultaten Analyse Multibeamopnamen Mogelijke wrakzone ( Archeologische zone ) Subbottom profielen Resultaten duikonderzoek Beschrijving van het scheepshout Conclusie Losse vondsten Datering Conclusies Advies 3.6 3.7 4 5 Literatuur Lijst van afbeeldingen Lijst van bijlagen ADC ArcheoProjecten Rapport 727 5 7 7 7 7 8 8 8 10 11 11 13 15 16 16 16 17 18 18 18 Moerdijk Hollands Diep ARCHEOLOGISCHE PERIODEN Periode Nieuwe tijd Late Middeleeuwen Vroege Middeleeuwen Romeinse tijd IJzertijd Bronstijd Neolithicum ( Nieuwe Steentijd ) Mesolithicum ( Midden Steentijd ) Paleolithicum ( Oude Steentijd ) 1500 1050 450 12 800 2000 5300 8800 300.000 na Chr . na Chr . na Chr . voor Chr . voor Chr . voor Chr . voor Chr . voor Chr . voor Chr . - Tijd in jaren heden 1500 1050 450 12 800 2000 4900 8800 na Chr . na Chr . na Chr . voor Chr . voor Chr . voor Chr . voor Chr . voor Chr . 
ADMINISTRATIEVE GEGEVENS VAN HET ONDERZOEKSGEBIED Provincie : Gemeente : Plaats : Toponiem : Kaartblad : Coördinaten : Opdrachtgever : Bevoegd gezag : Deskundige namens het bevoegd gezag : ARCHIS-onderzoeksmeldingsnummer ( CIS-code ) : ADC-projectcode : Periode van uitvoering : Beheer en plaats documentatie : Noord-Brabant Moerdijk Moerdijk Hollands Diep 43F X : 98.204 Y : 412.517 Rijkswaterstaat directie Zuid-Holland RWS met de ROB als wettelijk adviseur Dhr . 
P. Stassen 18307 4105540 24 en 25 juli 2006 Provinciaal depot Noord-Brabant , ADC ADC ArcheoProjecten Rapport 727 Moerdijk Hollands Diep 5 1 Inleiding In opdracht van Rijkswaterstaat Directie Zuid-Holland heeft ADC ArcheoProjecten in samenwerking met Periplus Archeomare en Subcom een duikinspectie uitgevoerd in het Hollands Diep ( afbeelding 1 ) . 
Afbeelding 1 : Locatie wrak in Hollands Diep . 
Het onderzoeksgebied bevindt zich ten westen van de Sassenplaat . 
In dit gebied vinden baggerwerkzaamheden plaats om een baggerspeciedepot te maken . 
De wraklocatie was aan het licht gekomen tijdens de baggerwerkzaamheden . 
De cutterzuiger die op het schip de Zuiderzee was gemonteerd , liep vast omdat er stukken scheepshout in klemzaten ( afbeelding 2 ) . 
Vervolgens zijn deze stukken nat bewaard en is de vondstlocatie door middel van een boei gemarkeerd . 
Afbeelding 2 : Cutterzuiger op de boeg van de Zuiderzee . 
ADC ArcheoProjecten Rapport 727 Moerdijk Hollands Diep 6 De doelstellingen van het onderzoek betroffen : 1 . 
Het vaststellen van de archeologische waarde van deze vindplaats / scheepsresten . 
2 . 
Het verzamelen van gegevens ten behoeve van het archeologisch verantwoord lichten van deze scheepsresten , indien het gaat om een archeologische waarde . 
Daarnaast is ten behoeve van het onderzoek een aantal onderzoeksvragen opgesteld : -Zijn er archeologische resten waarneembaar op- en in de waterbodem en wat is de omvang en verspreiding ? 
-Zo ja , wat is de aard van de archeologische resten : soort , type , ouderdom e.d . ? 
-Indien er resten van een scheepsconstructie worden waargenomen : wat is de gaafheid en conservering , hierbij rekeninghoudend met de verschillende materiaalgroepen ? 
-Als er vondsten worden gedaan die behoren tot de inhoud van een schip : wat is de gaafheid en conservering , hierbij rekeninghoudend met de verschillende materiaalgroepen ? 
-Is er een verband waar te nemen tussen de resten van de scheepsconstructie en de inhoud ? 
-Heeft er , en in welke mate , verstoring van de bodem plaatsgevonden : recent en in het verleden ? 
-Is het mogelijk om de archeologische resten op een archeologisch verantwoorde manier te lichten ; hierbij rekeninghoudend met zowel de scheepsconstructie als inhoud ? 
-Zo ja , op welke wijze zal deze lichting dan moeten plaatsvinden ? 
De duikinspectie is uitgevoerd op 24 en 25 juli 2006 . 
De wrakresten zijn aangetroffen op een diepte van ca . 
10 meter . 
Het zicht onder water was ongeveer 35 cm . 
Er was nauwelijks sprake van stroming . 
In twee dagen is vijf keer op de locatie gedoken . 
De totale duiktijd bedroeg 470 minuten . 
Aan de voorbereiding en het onderzoek hebben meegewerkt : W.B . 
Waldus en F. Timmermans ( ADC ) , S. van den Brenk en B. van Mierlo ( Periplus ) , M. Rijn , R. Weitzel , M. Dooge , H. Spelt ( Subcom ) . 
Het schip dat voor het onderzoek gebruikt kon worden was de MS Neptun 7 . 
Namens Rijkswaterstaat was dhr . 
W. Daane bij het veldwerk betrokken . 
In dit rapport zullen achtereenvolgens de verrichte werkzaamheden en vervolgens de resultaten worden besproken . 
Het rapport sluit af met de beantwoording van de onderzoeksvragen . 
In bijlage 1 is een verklarende afkortingen en woordenlijst opgenomen . 
ADC ArcheoProjecten Rapport 727 Moerdijk Hollands Diep 7 2 Methoden 2.1 Multibeamopnamen Voorafgaand- en direct na afloop van het duikonderzoek heeft Boskalis multibeamopnamen rondom de locatie uitgevoerd . 
Het opnamesysteem was een EM 3002 multibeam , waarmee op de locale waterdiepte van 10 meter een resolutie behaald wordt van 10 a 15 cm . 
Dit betekent dat details van het bodemoppervlak groter dan 15 cm gevisualiseerd kunnen worden . 
Een groot nadeel van het EM 3002 systeem is echter , dat dit systeem gebruikt maakt van automatische “ bottomtracking ” waarbij relatief kleine structuren die uit de bodem steken , zoals wrakdelen , automatisch weggefilterd worden . 
De uit de bodem stekende wrakdelen , zoals de duikers die hebben aangetroffen , zijn dan ook niet zichtbaar op de multibeamopnamen . 
2.2 Subbottomprofiler opnamen Voorafgaand aan de bodemingreep die leidde tot de vondst van het wrak heeft het bedrijf Stema in opdracht van Boskalis subbottomprofiler opnamen van het Hollandsch Diep ten noordwesten van de Sassenplaat . 
Subbottom profiling is een akoestische techniek die gebruikt wordt om profielen van een ondergrond te maken en is vergelijkbaar met het gebruik van seismiek in de olie-industrie . 
Het doel van deze opnamen was de kartering van de geologische ondergrond , met name het vastleggen van de top van het Pleistoceen . 
De resultaten van deze gegevens zijn opgevraagd om na te gaan of deze bruikbaar zijn bij het bepalen van de omvang van het wrak . 
2.3 Duikwerkzaamheden Als duikplatform werd gebruik gemaakt van het vaartuig de “ Neptun 7 ” van Boskalis , dat uitgerust is met een dGPS systeem en een kraan waaraan de duikers hun afdaallijn konden bevestigen . 
Het duikteam van Subcom had een aanhanger aan boord met daarin alle benodigde apparatuur voor het duikwerk . 
De duikers doken in een droogpak met een zogenaamde umbilical waardoorheen video en audio signaal naar de aanhanger werden gestuurd . 
Op deze manier kon van boven het water meegekeken worden naar wat de duiker onder water waarnam . 
Bovendien kon via hetzelfde systeem met de duiker gecommuniceerd worden . 
Afbeelding 3 . 
Duiker met helm met video- en audioverbinding via umbilical . 
Voorafgaand aan de duik werd met de duiker het multibeam beeld besproken om vooraf een idee te vormen van de locatie . 
Daarna daalde de duiker af naar de bodem via een afdaallijn . 
Eenmaal daar aangekomen maakte de duiker een aantal zoekslagen van in totaal 20 meter om de begrenzing van de vindplaats te bepalen . 
Nadat een redelijk inzicht was verkregen van de vindplaats werd de video-opname gestart . 
Bij deze opnamen beschreef de duiker met beeld en geluid het object . 
Daarnaast werden de afmetingen van het scheepshout , die door de duiker werden opgemeten , vastgelegd . 
Direct na de duikinspectie is een situatieschets en een detailtekening gemaakt , waarbij de multibeamopnamen zijn gebruikt . 
ADC ArcheoProjecten Rapport 727 Moerdijk Hollands Diep 8 Op basis van de resultaten van de eerste werkdag kon geen duidelijkheid worden verkregen over de aard van de vindplaats . 
De wraklocatie kon weliswaar vastgesteld worden , maar er kon geen interpretatie worden gemaakt van de scheepsonderdelen . 
Daar kwam bij dat onduidelijk was of de scheepsonderdelen die in de bodem werden aangetroffen in verband lagen . 
Vervolgens is in overleg met het bevoegd gezag en de opdrachtgever besloten om een extra dag duikinspecties te verrichten , waarbij de aangetroffen scheepsonderdelen vrijgelegd zouden worden . 
In aanvulling hierop zou de omgeving door middel van sonderingen afgezocht worden . 
Bij het vrijleggen van het scheepshout is gebruik gemaakt van een zuigpomp , waarbij het weggezogen materiaal op dek is gezeefd ( maaswijdte 1 centimeter ) . 
De sonderingen zijn handmatig verricht door middel van een zogenaamde luchtlans tot een diepte van circa 3,5 meter . 
De bodem op de wraklocatie is met behulp van dit instrument afgeprikt in een grid van ca . 
1 bij 1 meter . 
Tijdens het uitvoeren van het sonderingsprogramma bleek dat er niet veilig gewerkt kon worden in het niet gebaggerde gedeelte . 
Het hoogteverschil ten opzichte van de gebaggerde waterbodem bedroeg ca 3 meter en de duiker zakte weg in de zachte sedimenten . 
Om deze reden is het wrak niet volledig in kaart gebracht . 
2.4 Documentatie scheepshout Aan het begin van de eerste dag van het onderzoek zijn de wrakstukken die tijdens het baggeren waren aangetroffen bestudeerd . 
Van de in totaal 31 stukken zijn vier karakteristieke scheepsonderdelen nauwkeurig gedocumenteerd . 
De overige houtvondsten bleken te zwaar beschadigd te zijn en konden geen informatie over het schip verschaffen . 
De stukken scheepshout zijn van alle aanzichten getekend en gefotografeerd , waarbij de conventies zijn gehanteerd van de richtlijnen van het ROB/NISA en de KNA 1.0 . 
Tijdens het duikonderzoek zijn nog eens twee losse scheepsonderdelen aan dek gebracht en deze zijn op dezelfde wijze gedocumenteerd . 
De laatste houtvondst betrof een aangepunte paal . 
3 Resultaten 3.1 Analyse Multibeamopnamen Op de multibeamopnamen zijn de zones die door de duikers zijn blootgelegd niet waar te nemen . 
Enerzijds kan bezinking van slib dat de resten maskeert een mogelijke oorzaak zijn , anderzijds kunnen filters in de multibeamsoftware de data eruit gefilterd hebben . 
Wel waarneembaar zijn de twee verdiepingen die tijdens de duikinspectie gemaakt zijn ; Afbeelding 4 toont de multibeampeiling voor en na de duikinspectie , en op de verschilkaart zijn op twee locaties duidelijke verdiepingen tot 20 cm te zien . 
ADC ArcheoProjecten Rapport 727 Moerdijk Hollands Diep 9 Afbeelding 4 : Dieptekaarten gebaseerd op hoge resolutie multibeamopnamen voor- en na de duikinspecties op 25-07-2006 . 
Locatie eerste houtvondsten : daar waar het hout in de cutterzuiger werd aangetroffen ( met een nauwkeurigheid van ca . 
2 meter ) . 
ADC ArcheoProjecten Rapport 727 Moerdijk Hollands Diep 10 Afbeelding 5 : Hoge resolutie kleurendieptekaart gebaseerd op multibeamopnamen die kort na de duikinspecties op dinsdag 25 juli gemaakt zijn . 
Aangegeven zijn de onderzochte locaties en de zone waarbinnen zich de vermoedelijke wrakresten zich bevinden . 
3.2 Mogelijke wrakzone ( Archeologische zone ) Tijdens de bodemingreep waarbij de scheepsresten zijn aangetroffen , is een laag van drie meter verwijderd . 
Ongeveer twee meter dieper , op NAP – 15 m ligt op deze locatie het Pleistocene oppervlak , dat bestaat uit zeer dichte harde kleien . 
Er kan vanuit worden gegaan dat de wrakresten zich zeker niet door dit oppervlak hebben gewerkt , het is waarschijnlijk dat het wrak niet dieper dan 3 meter onder de oorspronkelijke waterbodem ligt . 
Dit betekent dat er op de locatie waar al verdiept is geen wrakresten te verwachten zijn op grotere diepte . 
De duikinspectie heeft aangetoond dat zich in ieder geval nog resten bevinden in de onverdiepte zone aan de oostzijde van de vondstlocatie . 
De mogelijke wrakzone die wordt weergegeven in afbeelding 5 is daarom gedefinieerd door een deelcircel met een straal van 50 meter ( maximaal geschatte wraklengte ) vanuit de eerste vondstlocatie . 
ADC ArcheoProjecten Rapport 727 Moerdijk Hollands Diep 11 3.3 Subbottom profielen Voorafgaande aan de bodemingrepen in het gebied heeft het bedrijf Stema Survey Services BV profielen opgenomen met een subbottom profiler ( zie afbeelding 5 ) . 
Met deze techniek kunnen geologische gelaagdheden en bodemverstoringen tot ca 5 meter ( op deze locatie ) onder de waterbodem in kaart worden gebracht . 
Twee profielen die door het gebied van de vermoedelijke wrakligging lopen , laten verstoringen in de ondergrond zien . 
Deze verstoringen houden echter niet op bij de grens van de gedefinieerde wrakzone , maar lopen nog ca 100 meter verder door naar het oosten . 
Een duidelijke begrenzing van de wrakligging is dus niet van deze opnamen af te leiden . 
Afbeelding 6 : Subbottom profiler opnamen ter hoogte van de wraklocatie . 
3.4 Resultaten duikonderzoek Tijdens het duikonderzoek is een oppervlaktekartering uitgevoerd in een zone met een doorsnede van ca 20 meter rondom de locatie waar het hout in de cutterzuiger was aangetroffen . 
Verder zijn twee proefputten gemaakt : de eerste in het afgegraven gedeelte en de tweede aan de rand van het talud . 
Deze locaties waren uitgekozen omdat hier scheepsonderdelen uit de bodem staken . 
Daarnaast zijn een sonderingen met een luchtlans uitgevoerd ( afbeelding 7 ) . 
De twee dagen duikonderzoek hebben duidelijk gemaakt dat de scheepsonderdelen die in de cutterzuiger zijn aangetroffen , behoren tot een scheepswrak dat zich deels nog in de ADC ArcheoProjecten Rapport 727 Moerdijk Hollands Diep 12 waterbodem bevindt . 
Het is niet goed in te schatten hoeveel van het scheepswrak tijdens de 1 baggerwerkzaamheden is vernietigd . 
In het uitgebaggerde gedeelte zijn geen wrakonderdelen in verband aan het bodemoppervlak aangetroffen ( zie bijlage 11 : koppeling oppervlaktekartering aan multibeam beelden ) . 
De houten balken die uit de bodem staken en waar een proefput is aangelegd , bleken geen onderling verband te hebben ( noordelijke proefput afbeelding 5 ) . 
Mogelijk zijn ze tijdens de baggerwerkzaamheden in de bodem gedrukt . 
Daarnaast is hier in geen van de sonderingen gestuit op scheepshout . 
In het talud daarentegen en het niet gebaggerde gedeelte zijn wel scheepsresten in verband aangetroffen ( afbeelding 7 ) . 
In de vier meter van het niet afgegraven gedeelte waar gesondeerd kon worden , is gestuit op scheepsresten . 
Afbeelding 7 : Het gebied dat met het boorprogramma is afgezocht weergegeven op de multibeamopnamen . 
1 De uitvoerder van de baggerwerkzaamheden meldde dat de cutterzuiger vast heeft gezeten in het object en dat de boeg van de Zuiderzee ( het baggerschip ) op dat moment behoorlijk overhelde . 
Dit wijst erop dat zich nog een aanzienlijk deel van het scheepswrak in verband in de waterbodem bevindt . 
ADC ArcheoProjecten Rapport 727 Moerdijk Hollands Diep 13 De volledige begrenzing van de wraklocatie kon , zoals hierboven is beschreven , niet echter door middel van het boorprogramma worden bepaald . 
Ter hoogte van het scheepshout in het talud is een proefput aangelegd ( zuidelijke proefput afbeelding 5 ) . 
In afbeelding 8 is een schets weergegeven die op basis van de waarnemingen in deze put en in het talud kon worden gemaakt . 
Afbeelding 8 : Schets van het scheepshout ter hoogte van locatie in talud aangegeven in afbeelding 7 ( tekening M. Rijn Subcom ) . 
De afbeelding geeft een aanzicht in perspectief van de voet van het talud . 
De schets is gemaakt op basis van waarnemingen met slecht zicht en bovendien was het scheepshout ten dele bedekt met sediment . 
Op de voorgrond bevinden zich losse houtfragmenten , zoals die is het gebaggerde gedeelte zijn aangetroffen . 
Uit de voet van het talud steken drie balken waarvan de grootte in mm . is aangegeven . 
De balk aan de linkerkant steekt iets hoger uit het profiel en heeft geen zichtbaar verband met de twee andere stukken . 
Deze zijn wel met elkaar verbonden , maar het kon niet worden bepaald of dit met ijzeren of met houten pennen was . 
In de bovenste van de twee balken zijn op regelmatige afstand van elkaar ijzeren bouten waargenomen . 
Aan de rechterzijde verdwijnt de balk in het talud . 
De totale lengte van deze balk bedraagt in het zichtbare deel ruim twee meter . 
Het is niet vastgesteld tot hoever de balk doorloopt . 
Het gaat hier waarschijnlijk om drie inhouten . 
De oorspronkelijke positie in het schip is echter niet vast te stellen . 
3.5 Beschrijving van het scheepshout 2 3 In totaal zijn zes scheepsonderdelen en een houten paal met een bekapte punt gedocumenteerd . 
Omdat het losse stukken scheepshout betreft , zijn de mogelijkheden voor een interpretatie beperkt . 
De scheepsonderdelen zullen hieronder een voor een worden beschreven . 
Daarna volgt een interpretatie waarbij bepaald wordt in hoeverre de onderdelen iets kunnen zeggen over het oorspronkelijke schip . 
De tekeningen zijn als bijlagen in dit rapport weergegeven . 
Bijlage 1 is de verklarende woordenlijst . 
De doorsneden in cm van de ijzeren bouten , spijkers en houten pennen staan tussen haakjes in de beschrijving weergegeven . 
2 3 In samenwerking met A.F.L . 
van Holk . 
Tekeningen F. Timmermans ADC ArcheoProjecten . 
ADC ArcheoProjecten Rapport 727 Moerdijk Hollands Diep 14 Tekening 1 ( bijlage 2 ) Deze eikenhouten knie heeft een lengte van 85 cm . 
Aan de linkerzijde is de doorsnede 10 bij 15 cm en aan de rechterzijde loopt het stuk uit in een punt . 
De lijnen die op de vlakke zijde staan aangegeven ( aanzicht 2 ) , geven beschadigingen met de cutterzuiger aan . 
Er kan vanuit worden gegaan dat het oorspronkelijke stuk aan deze zijde vlak was . 
In dit aanzicht zijn aan de linkerzijde twee houten pennen ( 1,5 cm ) te zien , rechts van de holte van de knie bevinden zich alleen ijzeren bouten ( 1 cm ) en spijkers ( 0,5 cm . ) . 
Door middel van deze houten pennen en ijzeren bouten was deze knie verbonden aan de scheepshuid , die karveel moet zijn gebouwd . 
Tekening 2 ( bijlage 3 ) De lengte van deze eikenhouten balk is 112 cm . 
De doorsnede in het midden bedraagt 20 bij 15 cm . 
Het rechter uiteinde van de balk is versplinterd en het linkeruiteinde lijkt intact . 
Aan beide brede vlakken van de balk bevinden zich ijzeren spijkers ( 0,5 cm ) , in aanzicht 2 zes en in aanzicht 4 elf . 
Aangezien de balk geen substantiële verbindingen heeft , lijkt het geen inhout te zijn . 
Voor nu blijft het een ondetermineerbaar scheepsdeel . 
Tekening 3 ( bijlage 4 ) Deze eikenhouten plank heeft een lengte van 100 cm . 
In het midden is hij circa 18 cm breed en de dikte bedraagt hier 5 cm . 
Aan beide uiteinden is de plank afgebroken . 
Iets rechts van het midden van de plank bevinden zich de restanten van twee ijzeren bouten ( 1 cm ) . 
Verder zijn twee gaten ( 2 cm ) ter hoogte van de breuken onderscheiden . 
Ook al is de plank wat aan de smalle kant voor een huidgang , lijkt dit toch een aannemelijke interpretatie . 
Tekening 4 ( bijlage 5 ) Deze eikenhouten balk heeft een lengte van 162 cm en de doorsnede in het midden bedraagt 15 bij 12 cm . 
Het rechteruiteinde van de balk is afgebroken , het linkeruiteinde is intact . 
Over de middellijn van aanzicht 2 is een aantal ijzeren bouten ( 2-2,5 cm ) te zien , waarvan de twee meest rechtse het zwaarst zijn . 
Ook zijn drie open gaten ( 2,5 cm ) onderscheiden , waar vermoedelijk een ijzeren bout in heeft gezeten . 
Het betreft hier een onderdeel van een spant . 
Dat blijkt niet alleen uit de vorm en de dikte , maar ook uit de schuine zijde aan de linkerkant , die doorboord is met een ijzeren bout ( 2 cm ) . 
Deze verbinding is zoals eerder werd gezegd typerend voor spantverbindingen . 
Verder is in aanzicht 2 een aantal lijnen te onderscheiden die dwars op de lengte lopen . 
Het gaat hier om afdrukken van huidgangen ofwel zogenaamde moeten . 
Het betreft een spantdeel van middelmatige dikte en met weinig kromming . 
Waarschijnlijk is het een legger . 
Dit zou betekenen dat het schip een vlakke bodem heeft gehad . 
Tekening 5 ( bijlage 6 en afbeelding 8 ) Deze balk was eveneens een onderdeel van een spant . 
De afmetingen bedragen 160 bij 22 bij 19 cm . 
Wat betreft de verbindingen is het opvallend dat zich hier combinaties bevinden van houten pennen ( 3-4 cm ) en ijzeren bouten ( 2-3 cm ) . 
Mogelijk wijzen deze , in combinatie met de zwaardere afmetingen in vergelijking tot tekening 4 , op een positie beneden in de scheepsromp . 
Het gaat hier om een legger . 
Afbeelding 9 : Legger met loggat . 
ADC ArcheoProjecten Rapport 727 Moerdijk Hollands Diep 15 De aanwezigheid van een loggat ondersteunt dit . 
Aanzicht 2 is de zijde die tegen de scheepshuid aan heeft gelegen , omdat de verbindingen hier afgebroken lijken te zijn . 
Hier zijn zowel ijzeren nagels ( 0,5 cm ) als houten pennen ( 3-4 cm ) en ijzeren bouten ( 2-3 cm ) te onderscheiden . 
In aanzicht 4 zijn deutels ( 0,5 cm ) in de houten pennen te zien en dit betekent dat de verbindingen hier intact zijn . 
Wat tenslotte opvalt , is dat een aantal verbindingen met de huidplanken scheef door de balk lopen . 
Tekening 6 ( bijlage 7 ) Tekening 6 betreft een eikenhouten aangepunte paal die zich tussen het scheepshout bevond . 
Het betreft een rondhout met een lengte van 98 cm en een dikte van 9 cm . 
De betekenis van deze vondst is onduidelijk , mogelijk is het in de wraklocatie gespoeld . 
Tekening 7 ( bijlage 8 ) Deze eikenhouten balk heeft een lengte van 190 cm en meet in het midden 26 bij 16 cm . 
De linkerzijde van de balk is afgebroken en de rechterzijde is intact . 
Het hout heeft een lichte kromming en loopt aan de rechterzijde taps toe . 
In het hout zijn hoofdzakelijk zware ijzeren bouten ( 2,5 cm ) aangebracht die tot ruim buiten de balk lopen . 
Deze bouten geven een belangrijke indicatie voor de positie van deze balk in het schip . 
Het gaat hier vermoedelijk om een 4 dekbalkknie . 
Afbeelding 8 geeft een beeld van de positie van dit inhout in het schip . 
De knie heeft met de intacte kant naar beneden tegen de binnenkant van de wegering van het boord aangezeten ( nummer 6 in afbeelding 10 ) . 
Afbeelding 10 : Positie dekbalkknie in het schip ( uit : Hoving en de Weerdt 1994 ) . 
Gezien zijn vermoedelijke positie in het schip kan een dekbalkknie mogelijk iets zeggen over de oorspronkelijke omvang . 
Het geeft namelijk aan dat het boord minimaal 190 cm hoog was . 
Aangezien de bovenkant is afgebroken zal de oorspronkelijke hoogte vanaf het vlak tot aan het dek nog groter zijn geweest . 
Dit betekent dat het ruim van het schip ongeveer 2 meter hoog kan zijn geweest . 
Conclusie De zes scheepsonderdelen zijn alle met vrij grote zekerheid te determineren voor wat betreft hun aard . 
Ook is het een en ander duidelijk geworden over de constructie van het schip in grote lijnen . 
Het gaat om een karveel gebouwd schip met een zware rompconstructie . 
De bodem van het schip was waarschijnlijk vlak . 
De scheepshuid heeft een dikte van ongeveer 5 cm en men heeft hoofdzakelijk ijzeren gesmede bouten en spijkers gebruikt bij de verbinding tussen spanten en huid . 
De constructie wijst op een vrij fors vaartuig . 
Een schatting van de oorspronkelijke lengte is op dit moment moeilijk te maken , maar het gaat vrijwel zeker om een schip dat groter was dan 25 meter . 
Indien tekening 7 daadwerkelijk een dekbalkknie is , dan kan ook voorzichtig worden geconcludeerd dat de afstand van het vlak tot het dek circa 2 meter kan hebben bedragen . 
Het scheepsonderdeel kan ook op andere posities in het schip kan hebben gezeten , afhankelijk van de scheepsvorm . 
4 ADC ArcheoProjecten Rapport 727 Moerdijk Hollands Diep 16 3.6 Losse vondsten Tijdens het vrijleggen van het scheepshout door middel van de zuigpomp is een aantal vondsten gedaan . 
Het betreft stukjes steenkool met een maximale grootte van 5 cm en twee stukken pyriet . 
Het zeer waarschijnlijk dat deze vondsten duiden op de lading van het schip , aangezien ze afkomstig zijn uit sedimenten waarin het scheepshout zich bevond . 
Verder is een afgeronde zwerfkei met een gewicht van 0,5 kg aangetroffen . 
Dergelijke stenen worden bij schepen veelvuldig gebruikt als ballast . 
3.7 Datering In totaal zijn drie dendromonsters geanalyseerd . 
Bij geen van de monsters was spinthout aanwezig . 
Twee monsters leverden een ongeveer overeenkomstige datering op , het derde monster was niet te dateren . 
De dendrochronologische datering van het scheepshout heeft een datering opgeleverd van 1805 +/- 6 n. Chr . ( bijlage 9 ) . 
Dit betekent dat het schip met vrij grote e zekerheid dateert uit het eerste kwart van de 19 eeuw . 
De kalenders waarmee het hout gedateerd kon worden geven een indicatie van het herkomstgebied . 
Het betreft het gebied Saksen in Duitsland . 
Om meer zekerheid te verkrijgen over de herkomst van het hout zouden meer monsters geanalyseerd moeten worden . 
4 Conclusies Antwoorden op de onderzoeksvragen : Zijn er archeologische resten waarneembaar op- en in de waterbodem en wat is de omvang en verspreiding ? 
De verkenning heeft duidelijk gemaakt dat de losse scheepsonderdelen die bij de baggerwerkzaamheden zijn aangetroffen behoren tot een scheepswrak dat zich naar verwachting voor een deel nog intact in de bodem bevindt . 
In het afgegraven deel van de waterbodem zijn geen scheepsresten in verband aangetroffen . 
In verband liggende scheepsresten zijn aangetroffen in het talud . 
Deze scheepsonderdelen konden echter niet gedetermineerd worden . 
Het niet gebaggerde deel van de waterbodem kon slechts voor een klein deel onderzocht worden door middel van sonderingen . 
Verder onderzoek bleek hier niet veilig te kunnen plaatsvinden . 
In de vier meter van de niet gebaggerde waterbodem die onderzocht is , heeft het sonderingsonderzoek duidelijk kunnen maken dat er wrakresten aanwezig zijn . 
Deze waarneming in combinatie met een inschatting van de omvang van het schip ( groter dan 25 meter ) op basis van de bestudeerde scheepsonderdelen , vormt de reden om een zone van 50 bij 50 meter in het niet afgegraven gedeelte aan te wijzen als wrakzone . 
De zone is ruim genomen , omdat de scheepsonderdelen , lading en inventaris zich verspreid in de bodem kunnen bevinden . 
Daarnaast heeft de wrakzone deze grootte in verband met praktische overwegingen voor een vervolgonderzoek ( zie hoofdstuk 5 ) . 
Zo ja , wat is de aard van de archeologische resten : soort , type , ouderdom e.d . ? 
De aangetroffen losse scheepsresten geven aan dat het gaat om een groot karveel gebouwd e vrachtschip uit het eerste kwart van de 19 eeuw met een vlakke bodem . 
De afstand tussen het vlak en het dek is mogelijk groter dan 1,9 meter en dat geeft samen met de aard van de aangetroffen constructieonderdelen aan dat het een schip met een lengte van minimaal 25 meter betreft . 
Over het scheepstype valt op dit moment nog geen uitspraak te doen . 
Indien er resten van een scheepsconstructie worden waargenomen : wat is de gaafheid en conservering , hierbij rekeninghoudend met de verschillende materiaalgroepen ? 
Omdat er weinig scheepsresten in situ in de waterbodem zijn aangetroffen , is deze vraag ten dele te beantwoorden . 
Aangetoond is dat de scheepsresten zich in het talud en het niet afgegraven gedeelte van de waterbodem bevinden en zodoende mag verwacht worden dat deze zich in een uitstekende staat van conservering zullen bevinden . 
Het scheepswrak is hier afgedekt met zachte organische sedimenten , wat een goede conservering garandeert . 
Dit bleek ook uit het losse scheepshout , dat nauwelijks was aangetast . 
ADC ArcheoProjecten Rapport 727 Moerdijk Hollands Diep 17 Als er vondsten worden gedaan die behoren tot de inhoud van een schip : wat is de gaafheid en conservering , hierbij rekeninghoudend met de verschillende materiaalgroepen ? 
Tijdens het vrijleggen van de scheepsresten zijn twee vondstcategorieën aangetroffen . 
Het betreft ten eerste de vermoedelijke lading van het schip : steenkool . 
Hoewel het in theorie mogelijk is dat de stukjes steenkool secundair zijn ingespoeld , lijkt het hier gezien de associatie met de scheepsresten te gaan om lading . 
Ten tweede is een ballaststeen aangetroffen : een losse zwerfkei . 
Tussen de wrakresten zijn geen vondsten gedaan die behoren tot de persoonlijke uitrusting of inventaris van het schip . 
Aangezien geen organische vondsten zijn gedaan is weinig te zeggen over de gaafheid en conservering , maar verwacht kan worden dat in het niet gebaggerde gedeelte de conserveringsomstandigheden goed zijn . 
Is er een verband waar te nemen tussen de resten van de scheepsconstructie en de inhoud ? 
Deze vraag is op dit moment niet te beantwoorden . 
Heeft er , en in welke mate , verstoring van de bodem plaatsgevonden : recent en in het verleden ? 
De historische veranderingen in de waterbodem zijn buiten beschouwing van dit onderzoek gebleven . 
In het kader van een vervolgonderzoek zouden gegevens betrokken moeten worden van diachroon genomen bodemopnamen om een beeld te kunnen creëren van de wrakvormende processen . 
Wat betreft de recente verstoringen staat vast dat de cutterzuiger het wrak voor een deel heeft vernietigd . 
Het is de vraag of dit voorkomen had kunnen worden door middel van prospectief onderzoek . 
Wanneer de resultaten van de subbottom profiler worden vergeleken met de resultaten van dit onderzoek , blijkt de waterbodem moeilijk te prospecteren . 
Is het mogelijk om de archeologische resten op een archeologisch verantwoorde manier te lichten ; hierbij rekeninghoudend met zowel de scheepsconstructie als inhoud ? 
Zo ja , op welke wijze zal deze lichting dan moeten plaatsvinden ? 
Op dit moment is er nog te weinig inzicht in de aard van de wraksite om hier uitgebreid op in te gaan . 
Bij het advies dat hieronder staat weergegeven doen we een voorstel hoe met deze locatie verder om te gaan . 
5 Advies Het onderwaterarcheologisch onderzoek en het daarop aansluitende onderzoek van de scheepsresten en de vondsten hebben een beeld opgeleverd van het oorspronkelijke schip , maar geen volledige duidelijkheid over de wraklocatie zelf . 
De scheepsresten bevinden zich in het talud en in het niet gebaggerde gedeelte van de waterbodem . 
Het bleek echter onveilig om hier verder duikonderzoek door middel van boringen te verrichten gezien de instabiliteit van de waterbodem en het hoogteverschil met het gebaggerde gedeelte . 
Om deze reden kon de locatie van het wrak in de bodem niet helemaal begrensd worden . 
Op basis van de verzamelde gegevens en de gegevens is het mogelijk een zone aan te geven waarbinnen het wrak zich vermoedelijk uitstrekt ( afbeelding 5 ) . 
Deze zone wordt de wrakzone zone genoemd . 
Wat betreft de aard van het schip is vast komen te staan dat het gaat om een middelgroot karveel e gebouwd schip uit het eerste kwart van de 19 eeuw . 
Het is te verwachten dat het schip voor een groot deel in de zachte bodemsedimenten ligt . 
De conservering van het schip is hier naar verwachting uitstekend . 
De archeologische waarde van het object kan op basis van de huidige gegevens nog niet worden vastgesteld . 
Op voorhand kan niet gezegd worden dat een schip uit e de 19 eeuw minder waardevol is in vergelijking tot middeleeuwse scheepsresten . 
Het is afhankelijk van de staat waarin het wrak verkeert en welke vondstcategorieën nog aanwezig zijn in hoeverre het nader onderzocht moet worden . 
Wij adviseren om de baggerwerkzaamheden buiten de wrakzone voort te zetten en binnen deze zone een vervolgonderzoek uit te laten voeren . 
Met het voortzetten van de baggerwerkzaamheden bedoelen we dat de zone buiten de wrakzone verdiept kan worden tot op het niveau van het op dit moment uitgebaggerde gedeelte . 
Dieper dan dit niveau zou gevaarlijke situaties kunnen opleveren tijdens een vervolgonderzoek in de wrakzone . 
De opleveringsdiepte van de wraklocatie ligt op ca 25 meter diepte tov NAP . 
Dit zou voor instabiliteit van de locatie zorgen als daadwerkelijk zo diep wordt ingegrepen ADC ArcheoProjecten Rapport 727 Moerdijk Hollands Diep 18 Hoewel de subbottomprofiler data geen duidelijke omtrek van het wrak zelf laten zien , zijn er op de locatie wel verstoringen zichtbaar in de bodem . 
Deze strekken zich echter over grotere afstand uit , dus een duidelijke begrenzing van de wraklocatie is hiermee niet vast te stellen . 
Aanvullende opnamen met een hogere frequentie leveren mogelijk wel meer gegevens op waarmee de omvang van het wrak beter vastgesteld kan worden . 
Het vervolgonderzoek zal in eerste instantie bestaan uit gecontroleerd baggerwerk ter hoogte van de wraklocatie . 
Deze werkzaamheden dienen onder archeologische begeleiding uitgevoerd te worden . 
Vervolgens zal een gecombineerd aanvullend maritiem inventariserend en een waarderend onderzoek ( MIVO 2 en 3 ) verricht moeten worden . 
Het onderzoek zal eerst gericht moeten zijn op de in dit rapport omschreven onderzoeksvragen die open zijn blijven staan . 
Vervolgens zullen aanvullende waarnemingen op het wrak moeten worden verricht , gericht op de waardering van de scheepsresten , inventaris en lading . 
Operationeel betekent dit onderzoek dat er veel sediment op gecontroleerde wijze op de wraklocatie moet worden verwijderd . 
Dit dient echter wel te gebeuren onder begeleiding van een duikteam , aangestuurd door een archeoloog . 
Wanneer de scheepsresten aan het oppervlak komen , zullen deze moeten worden blootgelegd door middel van een airlift . 
Literatuur Hoving , A.J . 
en C. Emke 2004 : Het schip van Willem Barents , een hypothetische reconstructie van een laat-zestiende-eeuws jacht , Hilversum . 
IMAGO projectgroep , 2003 : Samenvatting en conclusies IMAGO ( Innovatief Meten Aan Gezonken Objecten ) project , RDIJ rapport nr . 2003 , ISBN 9036913233 Voorbereidingscommissie KNA , 2002 : KNA Maritiem versie 1.0 . 
Lijst van afbeeldingen Afbeelding 1 : Locatie wrak in Hollands Diep . 
Afbeelding 2 : Cutterzuiger op de boeg van de Zuiderzee . 
Afbeelding 3 . 
Duiker met helm met video- en audioverbinding via umbilical . 
Afbeelding 4 : Dieptekaarten gebaseerd op hoge resolutie multibeamopnamen voor- en na de duikinspecties op 25-07-2006 . 
Afbeelding 5 : Hoge resolutie kleurendieptekaart gebaseerd op multibeamopnamen die kort na de duikinspecties op dinsdag 25 juli gemaakt zijn . 
Afbeelding 6 : Subbottom profiler opnamen ter hoogte van de wraklocatie . 
Afbeelding 7 : Het gebied dat met het boorprogramma is afgezocht weergegeven op de multibeamopnamen . 
Afbeelding 8 : Schets van het scheepshout ter hoogte van locatie in talud aangegeven in afbeelding 7 ( tekening M. Rijn Subcom ) . 
Afbeelding 9 : Legger met loggat . 
Afbeelding 10 : Positie dekbalkknie in het schip ( uit : Hoving en de Weerdt 1994 ) . 
Lijst van bijlagen Bijlage 1 : Verklarende woordenlijst Bijlage 2 : Tekening 1 Bijlage 3 : Tekening 2 Bijlage 4 : Tekening 3 Bijlage 5 : Tekening 4 Bijlage 6 : Tekening 5 Bijlage 7 : Tekening 6 Bijlage 8 : Tekening 7 Bijlage 9 : Resultaten dendrochronologisch onderzoek Bijlage 10 : Dagrapporten Duikinspectie Subcom bijlage 11 : Koppeling oppervlaktekartering aan multibeam beelden DVD Bijlage : opnamen onder water ADC ArcheoProjecten Rapport 727 Moerdijk Hollands Diep 19 Bijlage 1 : Woordenlijst en afkortingen Airlift AMZ Berghout Dendrochronologie Deutel Huid ( scheepshuid ) Inhouten KNA Legger Loggat Maritieme Archeologie MIVO Multibeam Oplanger OS ( m ) Romp RTK DGPS Side scan sonar Spant Stroomribbels Subbottom profiler Vlak Wegering ADC ArcheoProjecten Rapport 727 Soort van onderwaterstofzuiger , werkend op perslucht , gebaseerd op het principe van de buis van Venturi . 
Wordt gebruikt om los sediment af te voeren . 
Archeologische MonumentenZorg Balk langs de buitenzijde van het boord of verdikte huidplank ter bescherming van het schip en ter versteviging van het langsverband . 
De wetenschap die zich bezighoudt met het dateren van houten voorwerpen of archeologische vondsten aan de hand van de in de voorwerpen herkenbare jaarringen . 
Vierkante in een punt uitlopende plug die in een houten pen wordt geslagen om deze beter te borgen . 
Uit planken samengestelde buitenzijde van de scheepsromp Alle scheepsonderdelen die samen het geraamte van het schip vormen en zorgen voor het dwarsverband en het verband tussen de planken onderling . 
Kwaliteitsnorm Nederlandse Archeologie Recht stuk hout , gebruikt voor het verband tussen de delen van het vlak en de kiel . 
Uitsparing in de inhouten op het vlak voor het doorlaten van water . 
Onderdeel binnen de archeologie waar een relatie bestaat met water in het algemeen ( dus ook bijvoorbeeld een scheepswrak gevonden op het droge ) Maritiem Inventariserend Veld Onderzoek Vlakdekkend akoestisch meetinstrument dat met verschillende bundels of beams de waterdiepte onder een meetvaartuig meet , waarna een gedetailleerd topografisch model van de waterbodem kan worden gemaakt Deel van een spant ; verlengstuk van wrang of legger . 
Opgraven , maritiem : KNA-spec . 
De gehele scheepsconstructie met uitzondering van roer zwaarden masten tuigage en andere losse delen Real Time Kinematic Differential Global Positioning System ; geavanceerd systeem voor plaatsbepaling dat werkt met satellieten in combinatie met een vaste steunzender in de buurt van het werkgebied . 
Heeft nauwkeurigheden van enkele cms in de X , Y en Z richting Akoestisch meetinstrument dat vlakdekkend de sterkte van reflecterende geluidssignalen van de waterbodem onder een meetvaartuig registreert . 
Vergelijkbaar met het maken van een zwart/wit foto van de waterbodem ; wordt gebruikt om objecten op te sporen en bodemmorfologie en type te classificeren Inhout direct aan de binnenzijde van de huid die zorgen voor de dwarsscheepse stevigheid . 
Een spant bestaat vaak uit meerdere delen . 
Asymmetrisch golfpatroon van het bodemoppervlak veroorzaakt door langsstromend water . 
De steile zijde van de ribbels liggen altijd aan de stroomafwaartse kant Akoestisch systeem waarmee in twee dimensies in de bodem kan worden gekeken . 
Vergelijkbaar met de seismische profielen die gebruikt worden in de olie-industrie De bodem van een schip , opgebouwd uit een aantal vlakplanken . 
Alle overlangse planken waarmee de romp van een schip aan de binnenzijde bekleed is . 
Moerdijk Hollands Diep 20 Bijlage 2 : tekening 1 ADC ArcheoProjecten Rapport 727 Moerdijk Hollands Diep 21 Bijlage 3 : Tekening 2 ADC ArcheoProjecten Rapport 727 Moerdijk Hollands Diep 22 Bijlage 4 : tekening 3 ADC ArcheoProjecten Rapport 727 Moerdijk Hollands Diep 23 Bijlage 5 : tekening 4 ADC ArcheoProjecten Rapport 727 Moerdijk Hollands Diep 24 Bijlage 6 : tekening 5 ADC ArcheoProjecten Rapport 727 Moerdijk Hollands Diep 25 Bijlage 7 : tekening 6 Bijlage 8 : tekening te kening 7 ADC ArcheoProjecten Rapport 727 Moerdijk Hollands Diep 26 Bijlage 9 : Resultaten dendrochronologisch d endrochronologisch onderzoek Uitslag dateringsonderzoek RING Intern Rapport nummer : 2006055 Datum : 26 juli 2006 Wij onderzochten voor u 3 houtmonsters , afkomstig uit Moerdijk , Hollands Diep ( offertenummer O2006043 ) . 
De volgende dateringen zijn het resultaat ( zie met name de derde kolom ) : Monster Dendrocode Periode waarin/ waarna de boom is omgehakt Zekerheid van de datering ( probability ( probability ) probability ) Gebruikte referentiereferentie chronologie 3 MHD00010 GEEN DATERING 4 MHD00020 na 1805 AD ± 6 • 97 % NSSUB6HL 20 MHD00032 na 1804 AD ± 6 • 95 % NSSUB6HL ADC ArcheoProjecten Rapport 727 Moerdijk Hollands Diep 27 Bijlage 10 : Dagrapporten duikinspectie duik inspectie Subcom ! 
`` # ! 
$ % & ' ( % ) $ % * + , # . 
/ 0 0 ( ! 
$ % 1 ( ' % 0 $ ! 
0 $ & & ( '' . 
2 ' ' ( ( ' 0 ' ) ! 
( ( ( & $ 1 ( $ 0 . ' 
& ) 0 ' 0 & $ ' ( 0 ! 
( $ $ % $ ) ( & ! ' 
$ % 0 1 & ! 
! 
( 0 ! 
3 $ ! ' 
7 ! 
# # ADC ArcheoProjecten Rapport 727 $ ) ! 
! 
! 
& 4 ! ' 
0 $ '0 ! 
$ % 0 $ $ 5 $ & % ! ' 
) ( ! 
& ( $ ' ' & ' 0 60 ' ' $ ) ! 
! 
Moerdijk Hollands Diep 28 . 
89 '' ! '' 
`` . 
! 
$ % & ' ( ) $ % * + , # . 
0 ( # 0 & ( ! 
$ % ( ' ' $ ! 
0 ! ' 
) ! 
0 5 % 6 ' ( ! 
0 $ 0 0 ) ! 
( $ ' & ( ! 
$ % ! 
0 : $ ! ' 
$ ! 
! 
0 ! 
$ ! 
0 ) ! 
$ 7 ' ! 
$ % 7 ! 
, ! 
! 
! 
. 
$ 0 ADC ArcheoProjecten Rapport 727 ! 
( 5 ; % & ( 0 ' ( & ' '' 1 ' 1 $ ! ' 
% 0 $ ' ( ( 0 $ ! 
( ! 
$ ! ' 
`` ) . 
! 
$ & ! 
$ % % 0 $ ) $ & ( ) 0 ( ( ( ! 
% ! ' 
( ! 
( ' ( ( ( ! 
( 0 7 . 
( ! 
( ! 
$ ( ) 0 ( ) & ( / ( ' 6 ' ) $ ( ! 
$ % ) & ( . 
( & ( ( % 0 $ ( # ' $ Moerdijk Hollands Diep 29 Bijlage 11 : koppeling oppervlaktekartering aan multibeam beelden Locatie houtvondsten X 98204 – Y 412517 ADC ArcheoProjecten Rapport 727 Moerdijk Hollands Diep 30 Nummering tekening Observaties en/of bevindingen 1 Waargenomen is een losse plank op de bodem . 
Afmetingen : L= 50 cm x B= 10 cm x D= 4 cm . 
De plank is in redelijke conditie , uiteinde is versplinterd . 
2 Hier is een losse plank op de bodem waargenomen . 
Afmetingen : L= 200 cm x B= 15 cm x D= 1,5 cm . 
De plank is in redelijke conditie , uiteinde is versplinterd . 
3 Hier is waargenomen een balk met doorsnede 30 cm . 
Deze steekt onder een hoek van 15° uit de bodem omhoog . 
Het uiteinde is versplinterd . 
4 Op deze locatie is een losse plank op de gevonden . 
Afmetingen : L= 50 cm x B= 10 cm x D= 10 cm . 
De plank is in redelijke conditie , uiteinde is versplinterd . 
5 Op deze locatie steekt een houten plank onder een hoek van 15° uit de bodem . 
Afmetingen : L= 200 cm x B= 15 cm x D= 3 cm . 
6 Op deze locatie steekt een houten balk onder een hoek van 10° uit de bodem . 
Deze balk is vrijgelegd ( noordelijke proefput ) en bleek los te zitten . 
De balk is aan dek gebracht : tekening 7 ( bijlage 8 ) . 
7 Waargenomen is een losse plank op de bodem . 
Dimensies : L= 100 cm x B= 15 cm x D= 7 cm . 
De uiteinden van de plank zijn versplinterd . 
8 Het betreft een losse plank op de bodem . 
Afmetingen : L= 150 cm x B= 10 cm x D= 2 cm . 
9 Het betreft een losse plank op de bodem . 
Afmetingen : L= 150 cm x B= 20 cm x D= 3 cm . 
10 Het betreft een losse plank op de bodem . 
Afmetingen : L= 110 cm x B= 15 cm x D= 3 cm . 
11 Op deze locatie steekt een houten balk onder een hoek van 15° uit de bodem . 
Dimensies : L= 100 cm x B= 15 cm x D= 15 cm . 
12 Op deze is houten balk aangetroffen die onder een hoek van 10° uit de bodem stak . 
De balk is aan dek gebracht en gedocumenteerd : tekening 1 ( bijlage 2 ) . 
13 Op deze locatie steekt een houten balk onder een hoek van 40° uit de bodem . 
Het uiteinde is versplinterd . 
Afmetingen : L= 60 cm x B= 20 cm x D= 10 cm . 
14 In de rand van het talud is een houten balk waargenomen met diverse andere delen eraan bevestigd . 
Zie afbeelding 8 . 
15 Op deze locatie is veel los klein scheepshout aangetroffen , verspreid over de bodem . 
ADC ArcheoProjecten Rapport 727 Moerdijk Hollands Diep 
