STANDAARD ARCHEOLOGISCHE INVENTARISATIE DE RADEN Afdeling Archeologie JULI 2003 2 STANDAARD ARCHEOLOGISCHE INVENTARISATIE DE RADEN Afdeling Archeologie JULI 2003 3 Inhoudsopgave : 1 . 
Inleiding 5 2 . 
De geologie en geschiedenis van het onderzoeksgebied 5 3 . 
Bekende archeologische gegevens 7 4 . 
De archeologische waarde 7 5 . 
Conclusies en aanbevelingen 9 6 . 
Literatuur 9 Informatie : Gemeente Den Haag Dienst Stadsbeheer Afdeling Archeologie Postbus 12.651 2500 DP Den Haag Tel . 
: 070-353 6639 www.denhaag.nl/archeologie E-mail : archeologie @ dsb.denhaag.nl 4 1 . 
Inleiding De Gemeente Den Haag is in samenwerking met de woningcorporatie Vestia doende een nieuw stedenbouwkundig plan op te stellen voor de buurt de Raden in Bouwlust , Den Haag Zuidwest . 
Het gaat om een gebied dat wordt begrensd door de Bouwlustlaan in het westen , de Meppelweg in het noorden , de sloot tussen de school-en kindertuinen en het volkstuinencomplex in het oosten en door de Hengelolaan in het zuiden . 
Het winkelcentrum De Stede ten zuiden van de Hengelolaan en verder begrensd door Vrederustlaan in het oosten , de Nevenstede in het zuiden en de Langestede in het westen , behoort ook tot het plangbied . 
Voor de planvorming en het te zijner tijd op te stellen raadsvoorstel is het noodzakelijk het plangebied te inventariseren op mogelijk aanwezige archeologische waarden . 
Om die reden heeft de Dienst Stedelijke Ontwikkeling van de gemeente Den Haag de afdeling Archeologie van de Dienst Stadsbeheer gevraagd voor het plangebied een Standaard Archeologische Inventarisatie ( SAI ) op te stellen . 
Een SAI is een bureaustudie waarbij alle bekende gegevens van het gebied aangaande geologie , archeologie en cultuurhistorie worden verzameld en geïnterpreteerd . 
Deze SAI is als volgt ingedeeld : Eerst worden de geologie en de geschiedenis van het plangebied kort geschetst . 
Vervolgens worden de bekende archeologische gegevens van het gebied op een rijtje gezet . 
Op grond daarvan wordt de archeologische waarde bepaald . 
Ten slotte worden enige conclusies getrokken en aanbevelingen voor mogelijk vervolgonderzoek gedaan . 
2 . 
De geologie en de geschiedenis van het onderzoeksgebied De Raden is volgens de huidige gegevens gelegen in een gebied dat gekenmerkt wordt door natte afzettingen : veen- en kleigronden hebben hier de overhand ( afb.1 ) . 
Ooit maakte het gebied deel uit van het strandwallenlandschap , maar verschillende overstromingen maakten daar voor het grootste deel een einde aan . 
In een groot deel van het plangebied zijn kleiafzettingen behorend tot de Calais IV overstromingsfase aangetroffen . 
Deze zijn tussen 3500 en 2000 v. Christus afgezet . 
Op dit kleipakket is op vele plaatsen een veenlaag te verwachten : een teken dat het gebied tijdenlang heel moerassig gebleven is . 
Het veen wordt weer afgedekt door klei van een andere overstromingsfase : die van Duinkerke I , uit de tweede helft van het laatste millennium voor Chr . Met de noordoosthoek van het plangebied is het wat anders gesteld . 
Hier was destijds een strandwal gelegen . 
Ondanks de verschillende overstromingen zijn daar nog resten van over in de vorm van een rij grotere en kleinere zandkopjes . 
Soms zijn die met klei van de Duinkerke I fase overdekt , maar het komt ook voor dat ze zo hoog waren dat het zand nog steeds aan het huidige oppervlak dagzoomt . 
Een voorbeeld daarvan is een grote zandkop die vanaf de Hertenrade dwars door het volkstuinencomplex loopt tot voorbij de Dedemsvaartweg . 
Booronderzoek , uitgevoerd in het perceel van de School en kindertuinen aan de Hertenrade , heeft daarnaast uitgewezen dat hier waarschijnlijk een kreekje heeft gelopen die het terrein in de directe omgeving ontwaterde . 
De geologie geeft aan dat in het verre verleden bewoning binnen het huidige plangebied in de prehistorie maar beperkt mogelijk was . 
Het overgrote deel van het gebied was te drassig . 
Alleen het noord5 oostelijk deel met de zandkopjes was voor bewoning geschikt . 
Buiten het plangebied zijn in de buurt van genoemde grote zandkop tijdens een opgraving vondsten gedaan die teruggaan tot de IJzertijd . 
1 Ook in de Romeinse tijd zal bewoning op dit soort gronden goed mogelijk zijn geweest , rekening houdend met het feit dat in die periode de bodem in zijn algemeenheid goed ontwaterd werd en dus droger was . 
Aan het eind van de Romeinse tijd echter trad een vernatting op die de hele regio trof en het bewonen van de lager gelegen delen in het landschap een stuk moeilijker maakte . 
Bewoningssporen uit de vroege en Hoge Middeleeuwen zijn daarom in het plangebied en ver daaromheen niet te verwachten . 
Hoogstwaarschijnlijk heeft het hele gebied gedurende ongeveer 1000 jaar braak gelegen . 
Dat veranderde pas in de 13 de eeuw toen veel van de woeste gronden in de omgeving op instigatie van de graven van Holland ontgonnen en ingepolderd werden . 
Het plangebied maakte vanaf dat moment deel uit van de West Escampspolder en ging vooral als weidegrond gebruikt worden . 
In de loop der tijd werden hier en daar enkele boerderijen gebouwd . 
Deze situatie bleef zonder noemenswaardige veranderingen tot ver in de 20ste eeuw gehandhaafd . 
De bouw van de huidige wijk in de jaren vijftig en zestig zorgde voor de laatste grote verandering . 
De bouw ging ten koste van de boerderijen die op dat moment nog aanwezig waren . 
Hun namen , zoals “ Bouwlust ” en “ Vrederust ” , zijn als wijknaam blijven voortleven . 
kaart 1 : uitsnede uit de archeologische-geologische kaart van Den Haag met plangebied en genummerde vindplaatsen . 
6 3 . 
Bekende archeologische gegevens Het plangebied is al meerdere malen onderwerp geweest van booronderzoek , uitgevoerd door de afdeling Archeologie van de gemeente . 
Er is geboord bij de Marterrade , in verband met nieuwbouw daar en , zowel in 1991 als in 2001 , op het terrein van de school- en kindertuinen bij de Hertenrade . 
De Marterrade ligt in het gebied dat hierboven als drassig beschreven is . 
De boringen hebben dat ook bevestigd . 
Vanzelfsprekend werd daar dus ook geen archeologie aangetroffen . 
Bij de Hertenrade ligt dat duidelijk anders . 
Dit is het gebied waar zandkopjes kunnen voorkomen ( afb.1 ) . 
Het lijkt er op dat de grote zandkop die op de Archeologische-Geologische kaart van Den Haag bij de Hertenrade staat opgetekend juist hier zijn einde vindt . 
Daarnaast heeft deze boorcampagne ook aanwijzingen opgeleverd voor een kreek die hier gelopen heeft . 
Dat is niet zonder belang : kreken zorgden voor een goede ontwatering van de directe omgeving en creëerden daarmee plekken die voor bewoning heel geschikt waren . 
Het is dan ook niet verrassend dat in elk geval één van de boringen in de buurt van die kreek een scherf van Romeins Importaardewerk in een grijze kleibodem heeft opgeleverd . 
Dit wijst sterk op een Romeinse vindplaats ter plekke , waarvan de grootte overigens nog volstrekt onbekend is . 
Ook over de precieze loop van de aangetroffen kreek valt momenteel nog niets te zeggen . 
Iets zeer vergelijkbaars is aangetroffen langs de Dedemsvaartweg . 
Daar heeft de afdeling Archeologie in 1989 een klein onderzoek uitgevoerd aan de andere kant van de , zoals het zich nu laat aanzien , zelfde zandopduiking . 
Er kwamen resten uit de IJzertijd en uit de Romeinse tijd voor de dag . 
Ook daar was sprake van een kreek , die blijkbaar ten tijde van de bewoning zelfs zo actief was dat de oever met houten palen en rieten matten moest worden versterkt.2 Uit de historische periode zijn geen vindplaatsen overgeleverd . 
De boerderij die haar naam aan de wijk gegeven , “ Bouwlust ” , heeft buiten het plangebied gelegen . 
Wel moet rekening worden gehouden met oude perceleringssloten die terug kunnen gaan tot de middeleeuwen . 
4 . 
De archeologische waarde Bovenstaande heeft duidelijk gemaakt dat binnen het plangebied sprake is van verschillende archeologische waarden . 
Om de scheiding daartussen zo duidelijk mogelijk te maken is ervoor gekozen de scheidslijnen langs de verschillende straten te trekken ( afb.2 ) . 
De grens tussen de gebieden met een verschillende archeologische waarde wordt , gaande vanuit de Meppelweg , gevormd door de Rade , de Berenrade en de Hertenrade tot aan de Hengelolaan . 
De bodem van het gebied ten zuidwesten van deze lijn is opgebouwd uit louter natte afzettingen en heeft een lage archeologische waarde . 
Het gebied is in groen aangegeven . 
Nederzettingssporen worden in dit deel niet verwacht . 
Sporen van perceleringssloten kunnen voorkomen , maar hebben maar een betrekkelijk gering archeologisch belang . 
Het deel aan de andere kant van de scheidslijn moet voorlopig worden beschouwd als zijnde van hoge archeologische waarde , en is in rood aangegeven . 
In dit deel kunnen zandopduikingen voorkomen , maar het blijkt ook een waterafvoerende kreek te hebben bevat . 
Op de zandopduikingen en langs deze kreek kunnen in principe overal sporen van menselijke bewoning worden aangetroffen . 
Op het zand kunnen die sporen tot in de prehistorie teruggaan ; langs de kreek zijn die waarschijnlijk van Romeinse ouderdom . 
Omdat de loop van de kreek nog niet bekend is is de grens van het gebied met een hoge archeologische waarde veiligheidshalve voorlopig vrij ruim genomen . 
7 kaart 2 : plangebied met de archeologische waarden . 
8 5 . 
Conclusies en aanbevelingen De SAI heeft duidelijk gemaakt dat het plangebied De Raden archeologische waarden bevat . 
Met deze waarden zal bij de verdere ontwikkeling van het gebied rekening moeten worden gehouden . 
Over de grootte en de precieze hoogte van de betreffende waarden bestaat echter nog onduidelijkheid . 
Vervolgonderzoek zal daarover meer duidelijkheid moeten verschaffen . 
Dat vervolgonderzoek , de Aanvullende Archeologische Inventarisatie ( AAI ) , moet in eerste instantie de vorm aannemen van een uitgebreide boorcampagne , geconcentreerd op het gebied dat nu een hoge archeologische waarde heeft toegekend gekregen . 
Doel van dit onderzoek zal de precieze plaatsbepaling en loop van de kreek moeten zijn en de bepaling van het aantal nederzettingsterreinen en de grootte van elk van deze . 
Ter controle zullen ook in het gebied dat nu een lage waarde gekregen heeft boringen moeten worden uitgevoerd , maar in een veel lagere frequentie dan in het gebied met hoge waarde . 
Het resultaat van deze AAI zal bepalen wat daarna moet gebeuren . 
De kans is aanwezig dat daarna een Aanvullend Archeologisch Onderzoek zal moeten worden uitgevoerd . 
Dit houdt het graven van proefsleuven en/of –putten in , die tot doel hebben de aard van de bij de boringen aangetroffen archeologische waarden te specificeren , de complexen te dateren en de conserveringsgraad ervan te beoordelen . 
6 . 
Literatuur Veen , M.M.A . 
van , & J.A.Waasdorp , 2000 , Archeologische-geologische kaart van Den Haag ( Haagse Oudheidkundige Publicaties 5 ) . 
Den Haag . 
Noten 1 Van Veen en Waasdorp 2000 , vindplaats 25 2 Zie Van Veen en Waasdorp 2000 , vindplaats 25 . 
9 10 
