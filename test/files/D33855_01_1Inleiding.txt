1 . 
Inleiding 1.1 De aanleiding tot het archeologisch onderzoek . 
In de winters van 1993 en 1995 zette de rivier de Maas grote delen van de provincies Limburg , Noord-Brabant en Gelderland onder water . 
In 1993 en 1994 verrichtte de Commissie Watersnood Maas - beter bekend als de Commissie Boertien II - in opdracht van de regering , onderzoek naar de mogelijkheden om hoogwateroverlast in de toekomst zoveel mogelijk te beperken . 
Het advies dat werd uitgebracht , voorzag in de aanleg van nieuwe kaden en in verruiming van de Maas , waardoor meer water zou kunnen worden afgevoerd . 
Aan Rijkswaterstaat werd de opdracht gegeven deze plannen verder uit te werken . 
De tracébegeleiding werd uitgevoerd in opdracht van projectorganisatie De Maaswerken , een samenwerkingsverband van het ministerie van Landbouw , Natuurbeheer en Visserij , het ministerie van Verkeer en Waterstaat en de provincie Limburg . 
Het proefonderzoek vond plaats in het kader van de archeologische begeleiding van het project Zandmaas/Maasroute . 
De Zandmaas/Maasroute , van Maastricht tot Hedel ( lengte 222 km ) , heeft als doelstelling : bescherming tegen hoogwater ( Zandmaas ) , verbetering van de vaarweg ( Maasroute ) en beperkte natuurontwikkeling . 
Het onomkeerbare , vernietigende karakter van deze grootschalige bodemingrepen betekent een directe bedreiging voor het archeologische erfgoed . 
Dit probleem is tijdig gesignaleerd en op basis van een convenant tussen ‘ De Maaswerken ’ en de Rijksdienst voor het Oudheidkundig Bodemonderzoek ( ROB ) vindt er archeologisch begeleiding plaats . 
Hierdoor is het mogelijk dat archeologisch belangrijke fenomenen gedocumenteerd en veiliggesteld kunnen worden . 
Tot de bodemingrepen behoort de verruiming van de Maas ten noorden van de stuw van Linne ( L. ) tot aan Hedel bij 's-Hertogenbosch ( N.-Br . ) . 
Dit gebied wordt aangeduid als de Zandmaas . 
Voordat dit definitief van start gaat , wordt in een aantal proefgebieden onderzocht wat de gevolgen zijn van rivierverruiming door uitbaggering . 
In een van die proefgebieden , aangeduid als Proefproject 2 ( vroeger Baggerbestek 2 ) , werd in juni 1999 begonnen met de werkzaamheden , die naar verwachting tot 2001 zullen voortduren . 
Het is de bedoeling dat de Zandmaas omstreeks 2015 gerealiseerd zal zijn . 
Het archeologische onderzoek in Proefproject 2 ( verder afgekort tot PP2 ) gebeurt in opdracht van ‘ De Maaswerken ’ . 
Dit onderzoek maakt deel uit van het langdurige archeologische project ‘ Maaswerken / Via Limburg ’ , dat onder auspiciën van de ROB staat . 
Door deze dienst is het Projectteam Archeologie ‘ Maaswerken / Via Limburg ’ ( hierna PTA ) in het leven geroepen om archeologische plannen te ontwerpen en de uitvoering ervan te begeleiden . 
Voor het doen van waarnemingen ( de ‘ actieve archeologische begeleiding ’ ) tijdens de realisatie van PP2 tussen de Maaskilometers 86.9 en 92.1 was P. Folkersma van 11 oktober tot 10 december 1999 voltijds aangesteld , met ondersteuning van één dag per week door J. Roymans ( RAAP Archeologisch Adviesbureau ) . 
De begeleiding namens het PTA was in handen van P. Stassen . 
De laatstgenoemde werd hierbij inhoudelijk ondersteund door E. Drenth en P. van der Gaauw . 
1 1.2 Doelstelling Conform de algemene doelstellingen van het archeologische project ‘ Maaswerken / Via Limburg ’ ( zie het ‘ Wetenschappelijke Plan van Aanpak in Hoofdlijnen ’ d.d . 
26-6-2000 , speciaal p. 10 ) heeft het archeologische onderzoek in PP2 de volgende doelstellingen ( Stassen 1999 ) . 
- - Het archeologische onderzoek moet resulteren in een completer overzicht en een beter inzicht met betrekking tot de bewoning en het landschapsgebruik van het holocene en pleistocene Maasdal . 
Met andere woorden : het doel is archeologische kennisleemten in het onderzoeksgebied op te vullen . 
De uitkomsten van het archeologische onderzoek moeten , waar mogelijk , leiden tot effectief en duurzaam behoud en beheer van archeologische waarden in het plangebied en het direct aansluitende gebied . 
De onderzoeksresultaten uit het Maasdal moeten gekoppeld kunnen worden aan die uit andere gebieden en landschappelijke eenheden , zodat idealiter een integraal beeld van bewoning en ander landschapsgebruik in het verleden kan ontstaan . 
De resultaten van het onderzoek moeten gebruikt kunnen worden voor het opstellen van ook elders toepasbare maatregelen inzake het behoud en beheer van archeologische waarden in Nederland . 
Het onderzoek moet bijdragen aan een ook elders toepasbare methode van onderzoek van rivier- en beekdalen in Nederland , zowel wat de archeologie op het land als onder water betreft . 
1.3 Vraagstellingen De archeologische vraagstellingen met betrekking tot PP2 zijn geformuleerd in een ontwerp van het PTA en luiden als volgt ( Stassen 1999 ) . 
- Is het onderzoeksgebied inderdaad zo arm , zoals uit de Archeologische Potentiekaart en de Indicatieve Kaart Archeologische Waarden ( IKAW ) alsmede uit de resultaten van de AAI ’ s afgeleid kan worden ? 
Indien geen archeologische resten worden aangetroffen , zijn er dan aanwijzingen dat dit het gevolg is van erosie of andere postdepositionele processen ? 
Indien wel archeologische resten worden gevonden , wat is dan de aard , conservering en ouderdom ervan ? 
Welke typen sites vertegenwoordigen de eventuele archeologische resten ? 
Is hierin een bepaald patroon te herkennen ? 
In hoeverre zeggen de resultaten van het onderzoek iets over het gebruik van het landschap door de mens in het verleden ? 
Strekken eventuele archeologische sites zich ( naar verwachting ) buiten het plangebied uit ? 
Wat is de landschappelijke context van de archeologische resten ? 
Hierbij dient aandacht te worden besteed aan geomorfologie , bodemkunde , ecologie , geologie etc . 
In hoeverre is het mogelijk de in het plangebied gelegen oude Maasmeander te dateren , bijvoorbeeld aan de hand van pollenmonsters ? 
Indien pollenmonsters kunnen worden geanalyseerd , wat zeggen de resultaten dan over het gebruik van het landschap door de vroegere mens ? 
In hoeverre is de archeologische tracébegeleiding te verbeteren ? 
Hierbij moet gekeken worden naar de methode , werkwijze , personele inzet , benodigde tijd , samenwerking etc . 
2 
